Title:Lucas (8)
   <lbl>16</lbl> Mitubag si Jesus: "May nag-andam og dakong hikay. Daghan siyag dinapit. <lbl>17</lbl> Gipaadto niya ang katabang aron pag-ingon: 'Dali na mo, andam na ang tanan.' <lbl>18</lbl> Apan morag nagsabot ang tanan sa pagpamalibad. Miingon ang usa: 'Mipalit kog uma nga kinahanglang adtoon ug susihon. Pasensya ka na.' <lbl>19</lbl> Miingon sab ang lain: 'Nakapalit kog lima ka parisang baka nga pang-uma ug pasulayon kog daro. Pasensya ka na.' <lbl>20</lbl> Miingon ang usa pa: 'Bag-o kong nakasal busa, dili makaadto?' 
   <lbl>21</lbl> Sa pagbalik sa katabang, gisulti niya ang tanan sa agalon. Nasuko pag-ayo ang tag-iya ug miingon sa katabang: 'Lakaw dayon sa mga plasa ug kadalanan sa lungsod, paanhia ang mga kabos, sinalikway, buta ug bakol.' 
   <lbl>22</lbl> Unya, miingon ang katabang: 'Natuman ang imong gisugo ug may lugar pa.' <lbl>23</lbl> Mitubag ang agalon: 'Lakaw sa mga dagkong dalan ug tugkaran, ug pugsa pag-anhi ang mga tawo aron mapuno ang akong balay. <lbl>24</lbl> Kay sa giingon ko: walay dinapit nga makatilaw sa akong hikay." 
   
   Ang tugbang sa pagsunod ni Jesus 
   (<lbl>Mt 10:37</lbl>)
   <lbl>• 25</lbl> Samtang nanglakaw ang daghan kaayong tawo kuyog ni Jesus, miatubang siya ug giingnan sila: <lbl>26</lbl> "Kon moari mo nako nga dili andam sa pagsalikway sa inyong gugma para sa inyong amahan ug inahan, asawa ug mga anak, mga igsoong lalaki ug babaye, ug bisan sa kaugalingon, dili mo maakong alagad. <lbl>27</lbl> Dili maalagad nako ang dili magpas-an sa krus sa pagsunod nako. 
   <lbl>28</lbl> Unsay buhaton sa tawong magtukod og kamalig alang sa magbalantay sa uma? Di ba, molingkod una siya, kalkulohon ang gastos ug tan-awon kon may igo bang salapi sa paghuman ini? <lbl>29</lbl> Tingalig kataw-an lang siya kon mapahimutang niya ang sukaranan, apan dili mapatiwas. <lbl>30</lbl> Unya, makaingon sila: Kining tawhana misugod pagtukod, apan dili makahuman. 
   <lbl>31</lbl> Ug kinsa mang haria nga makiggubat sa laing hari nga dili una molingkod aron hinuktokan kon sa 10,000 ka sundalo makabuntog ba siya sa 20,000? <lbl>32</lbl> Kon dili, magpadala siyag sinugo samtang layo pa sila aron pagpakig-areglo. <lbl>33</lbl> Sa samang paagi, dili maakong alagad ang dili mobiya sa tanang iyaha. 
   <lbl>34</lbl> Maayo tinuod ang asin, apan kon mawad-an ni sa lami, unsaon man pagpaparat ini? <lbl>35</lbl> Dili na ni magpulos sa yuta o sa abuno. Busa, ilabay na lang sa gawas. Ang may dunggan, pamati. 
   
   Ang nawalang karnero 
   (<lbl>Mt 18:12</lbl>)
   <b><lbl>15</lbl></b> <lbl>1</lbl> Miduol ni Jesus ang tanang kob- rador sa buhis ug makasasala aron pagpamati. <lbl>2</lbl> Naghunghonganay ang mga Pariseo ug magtutudlo sa balaod: "Gidawat niya ang makasasala ug nagsalo sila." <lbl>3</lbl> Busa, gisulti ni Jesus kining sambingaya: 
   <lbl>• 4</lbl> "Kon ang usa ninyo may 100 ka karnero ug mawala ang usa, dili kaha niya biyaan ang 99 sa kalasangan aron pagpangita sa nawala hangtod nga iya ning makit-an? <lbl>5</lbl> Inigkakita na niya, malipayon siyang mopas-an ini sa abaga. <lbl>6</lbl> Sa balay, tawgon niya ang mga higala ug silingan ug ingnon: 'Duyogi ko sa akong kalipay, kay nakaplagan ko na ang nawalang karnero.' <lbl>7</lbl> Ingnon tamo: Mas dako ang kalipay sa langit tungod sa usa ka makasasala nga naghinulsol kay sa 99 ka tarong nga wala magkinahanglag paghinulsol. 
   <lbl>8</lbl> Kon ang babaye nga may 10 ka salapi mawad-ag usa, dili ba siya magdagkot og suga, manilhig sa balay ug mangita pag-ayo hangtod nga makit-an ni? <lbl>9</lbl> Inigkakita na niya, manawag siya sa kahigalaang babaye ug mga silingan sa pag-ingon: 'Maglipay ta, kay nakit-an ang nawala kong salapi.' <lbl>10</lbl> Ingnon tamo nga ingon sab ini ang kalipay sa mga anghel sa Diyos, tungod sa usa ka makasasala nga maghinulsol." 
   
   Ang maluluy-ong amahan 
   <lbl>• 11</lbl> Miingon si Jesus: "May tawo nga may duha ka anak nga lalaki. <lbl>12</lbl> Ang manghod miingon sa amahan: 'Tay, hatagi ko sa bahin nako sa katigayonan.' Busa, gibahin sa amahan sa duha ka magsoon ang kabtangan. 
   <lbl>13</lbl> Human sa pipila ka adlaw, gitigom sa manghod ang iyang bahin ug mipanaw sa layong dapit ug nag-usik-usik sa bahandi sa hagokang kinabuhi. <lbl>14</lbl> Sa nahurot na ang tanan, may dakong gutom didto ug nagsugod ang iyang kawad-on. <lbl>15</lbl> Nagsuroysuroy siya sa pagpangitag trabaho ug nadawat nga tig-atiman sa mga baboy sa uma. <lbl>16</lbl> Hapit na siya mokaon sa pasaw sa baboy aron masudlan ang nagkutoy niyang tiyan. Bisag gamay, walay mohatag niya. 
   <lbl>17</lbl> Adtong tungora nakaamgo siya ug namalandong: 'Ang mga sulugoon sa balay sa akong amahan buhong sa pagkaon, samtang hapit na ko mamatay sa gutom. <lbl>18</lbl> Mobarog ko, mopauli sa akong amahan, ug ingnon ko siya: 'Tay, nakasala ko sa Diyos ug nimo. <lbl>19</lbl> Dili ko takos nga tawgog imong anak. Himoa ko nga usa sa sinuholan mong sulugoon.' 
   <lbl>20</lbl> Mitindog siya ug miadto sa amahan. Layo pa gani, nakit-an na siya sa amahan nga nahinuklog niya, ug nagdagang mitagbo sa anak nga gigakos ug gihagkan. <lbl>21</lbl> Miingon ang anak; 'Amahan, nakasala ko sa Diyos ug nimo. Dili na ko angayng ilhon nga imong anak.' 
   <lbl>22</lbl> Apan gisangpit sa Amahan ang sulugoon ug giingnan: 'Pagdali, pagkuhag sapot ug ilisi siya unya, singsingi ug sapatosi. <lbl>23</lbl> Dad-a dinhi ug ihawa ang linaming nga nating baka. Magsalusalo ug magsadya ta, <lbl>24</lbl> kay kining akong anak namatay ug nabuhig usab, nawala ug nakit-an.' Ug gisugdan niya ang kasaulogan. 
   <lbl>25</lbl> Adtong tungora ang magulang didto sa uma. Sa pag-uli niya, sa duol na siya sa balay, nakadungog siyag honi ug panagsayaw. <lbl>26</lbl> Gisangpit niya ang usa sa mga sulugoon ug gipangutana sa hitabo. <lbl>27</lbl> Gitubag siya: 'Mipauli ang imong igsoon. Busa, gipaihaw sa imong amahan ang linaming nga nating baka, kay nahibalik siya nga buhi ug hilwas.' 
   <lbl>28</lbl> Nasuko ang magulang sa gibuhat sa amahan ug nagdumili pagsulod. Migawas ang amahan ug nakigsulti niya. <lbl>29</lbl> Mitubag siya: 'Daghan ang katuigan nga nagsilbi ko nimo. Bisag kausa wala ko mosupak sa imong sugo, apan sukad, wala ko nimo hatagi bisag usa ka kanding nga kasalusalohan nako sa akong mga barkada. <lbl>30</lbl> Sa pag-abot hinuon ining imong anak nga nag-usik-usik sa katigayonan nga giwaldaswaldas niya sa mga puta, giihawan mo siya sa linaming nga nating baka.' 
   <lbl>31</lbl> Mitubag ang amahan sa pag-ingon: 'Anak, kauban ta sa tanang panahon ug nakaambit ka kanunay sa tanang akoa. <lbl>32</lbl> Angay lang nga magsaulog ug magsadya ta, kay ang imong igsoon nga namatay, nabuhi; nga nawala, apan nakaplagan."
   
   Ang igmat nga piniyalan 
   <b><lbl>16 •</lbl></b> <lbl>1</lbl> Miingon na sab si Jesus sa iyang mga tinun-an: "May usa ka dato nga may piniyalan gisumbong kaniya kay nag-usik-usik sa iyang katigayonan. <lbl>2</lbl> Gipatawag niya ang maong piniyalan ug giingnan: "Unsa ning nadungog ko bahin nimo? Kwentahi ko sa imong pagdumala, kay kutob ra karon ang imong pagkapiniyalan.' 
   <lbl>3</lbl> Nakahunahuna ang piniyalan: 'Gihinginlan ko sa akong agalon. Unsay akong buhaton? Dili ko makakalot sa yuta ug maulaw kong magpakilimos. <lbl>4</lbl> Kini diay ang akong buhaton aron iniggawas ko sa katungdanan, may mopadayon nako sa ilang balay.' 
   <lbl>5</lbl> Gitagsa tagsa niyag tawag ang utangan sa agalon ug gipangutana ang usa: 'Pilay utang nimo sa akong agalon?' <lbl>6</lbl> Mitubag ni: '100 ka galon nga lana? Miingon ang piniyalan: 'Ania ang imong resibo. Lingkod ug isulat: 50. <lbl>7</lbl> Ug ang lain: 'Ikaw, pilay imong utang?' Mitubag ni: '1,000 ka takos sa trigo.' 'Ania ang imong resibo, isulat: 800,' matud sa piniyalan.
   <lbl>8</lbl> Gidayeg sa agalon ang inabtik nga buhat sa piniyalan. Mas maantigo tinuod ang mga anak ining kalibotana sa pagpakigsandurot sa mga pareho nilag bulok kay sa mga anak sa kahayag. <lbl>9</lbl> Busa, sultihan tamo: Gamita ang kwarta nga daotan ining kalibotana aron pag-angkog mga higala. Inigkahurot na sa imong kwarta, dawaton ka nila sa mga puluy-anan nga walay kataposan. 
   <lbl>10</lbl> Ang kasaligan sa gagmayng butang hayan kasaligan pod sa dagko, apan ang dili kasaligan sa gagmay, dayag na lang nga dili kasaligan sa dagko. <lbl>11</lbl> Kon dili mo kasaligan sa kwarta nga daotan, unsa pa kaha sa tinuod nga bahandi? Kinsay mosalig ninyo? <lbl>12</lbl> Kon dili mo kasaligan sa dili inyo, kinsay mosalig ninyo sa inyoha? 
   <lbl>• 13</lbl> Walay sulugoon nga makaalagad sa duha ka agalon; o kasilagan niya ang usa ug higugmaon ang lain, o magmatinud-anon siya sa usa ug tamayon ang lain. Dili mo makaalagad sa Diyos ug sa kwarta." 
   <lbl>14</lbl> Nakadungog ang mga Pariseo sa tanang gisulti ni Jesus nga ilang giyubit, kay hakog man sila. <lbl>15</lbl> Busa, giingnan sila ni Jesus: "Nagpakaaron-ingnon mo aron lang pagpakita sa kamaayo atubangan sa katawhan, apan nakaila ang Diyos sa inyong kasingkasing. Ang dalayegon kaayo alang sa tawo, talamayon sa mata sa Diyos." 
   <lbl>• 16</lbl> Natapos sa panahon ni Juan ang Balaod ug ang mga propeta. Sukad adtong panahona ang gingharian sa Diyos giwali na, ug ang matag usa nakigbisog alang ini. 
   <lbl>17</lbl> Ang langit ug yuta mas sayong mahanaw kay sa usa lang ka tulpok sa Balaod. 
   <lbl>18</lbl> Nanapaw ang bisag kinsa nga mopalayas sa asawa ug mangasawag lain; nanapaw sab ang lalaki nga mangasawa sa babayeng gibulagan sa bana. 
   
   Ang dato ug si Lazaro 
   <lbl>• 19</lbl> May dato nga nagsul-ob sa luho kaayong sapot ug sa bililhong lino. Adlaw-adlaw sa iyang kinabuhi morag nagkombira siya. Sa laing bahin, <lbl>20</lbl> may naglubog sa pultahan sa iyang balay nga kabos, si Lazaro, nga naputos sa nuka. <lbl>21</lbl> Naninguha ni pagkaon bisag sa mumho na lang nga mahulog sa lamesa sa dato; ang mga iro hinuon ang manuol niya aron pagtila sa nuka. <lbl>22</lbl> Namatay ang kabos ug gidala sa mga anghel sa kiliran ni Abraham. Namatay sab ang dato ug gilubong. <lbl>23</lbl> Sa impyerno, miyahat siya sa tumang pag-antos ug nakita niya sa layo si Abraham ug sa kiliran, si Lazaro. 
   2<lbl>4</lbl> Misinggit siya sa pag-ingon: 'Abraham, amahan ko, kaluy-i ko. Sugoa si Lazaro pagtuslob sa tumoy sa tudlo sa tubig aron pabugnawan ang akong dila, kay hilabihan ang akong pag-antos sa kainit.' 
   <lbl>25</lbl> Gitubag siya ni Abraham: "Anak, hinumdomi nga sa imong kinabuhi nakadawat ka na sa kabuhong, samtang si Lazaro pulos kasakit. Busa, siya karon ang nakaangkon sa kahamugaway ug ikaw na poy nag-antos. <lbl>26</lbl> Gawas pa, lapad kaayo ang lanaw nga nag-ulang nato. Kamong naa dinha dili makalabang diri, ug ang dia diri dili makaanha sa imong nahimutangan. 
   <lbl>27</lbl> Mitubag ang dato: 'Palihog, amahan, paadtoa si Lazaro sa among balay. <lbl>28</lbl> May lima ko ka igsoon. Sugoa siya pagpasidaan nila aron dili mapunta ining dapita sa kasakitan.' <lbl>29</lbl> Mitubag si Abraham: 'Tua si Moises ug ang mga propeta. Mamati nila ang imong mga igsoon.' <lbl>30</lbl> 'Dili, amahan kong Abraham, kon may mobalik gikan sa mga patay, maghinulsol sila.' <lbl>31</lbl> Mitubag si Abraham: 'Kon dili sila mamati ni Moises ug sa mga propeta, dili sila makabig bisag may mabanhaw pa sa mga patay." 	
   
   <b><lbl>17 •</lbl></b> <lbl>1</lbl> Miingon si Jesus sa mga tinun- an: "Moabot gyod ang sala sa kalibotan, apan alaot ang magdala ini! <lbl>2</lbl> Maayo pag hiktan ang iyang liog sa galingang bato ug ilabay sa dagat kay sa maangin ang usa ining mga gagmay. 
   <lbl>3</lbl> Pagmatngon. Kon makasala ang imong igsoon, pahimangnoi siya, ug kon maghinulsol, pasayloa. <lbl>4</lbl> Kon makapito siya makasala batok nimo sa usa ka adlaw ug makapito pod mobalik pagpangayog pasaylo, pasayloa." 
   <lbl>5</lbl> Miingon ang mga tinun-an sa Ginoo: "Dugangi ang among pagtoo." <lbl>6</lbl> Mitubag ang Ginoo: "Kon may pagtoo mo nga samag gidak-on sa liso sa mustasa, makamando mo anang igera: "Maluka ka ug mabalhin sa dagat.' Ug matuman na. 
   <lbl>7</lbl> Kinsa ninyo ang mosulti sa inyong sulugoon nga nagdaro o nag-atiman sa mga karnero... inigbalik ini gikan sa uma. 'Dali ug salo nako sa kan-anan? <lbl>8</lbl> Dili, moingon ka: 'Andama ang akong pagkaon; pag-ilis ug silbihi ko samtang nagkaon ug nag-inom? Unya na kaon ug inom inigkahuman nako. <lbl>9</lbl> Pasalamatan ba nimo kining sulugoona nga mibuhat sa imong gisugo? <lbl>10</lbl> Kini sab ang inyong buhaton. Kon makatuman na mo sa gisugo ninyo, sulti: 'Mga yano ming sulugoon; gituman lang namo ang angayng buhaton." 
   
   Ang 10 ka sanlahon 
   <lbl>• 11</lbl> Samtang si Jesus nagpaingon sa Jerusalem, miagi siya sa utlanan sa Samaria ug Galilea. <lbl>12</lbl> Sa usa ka balangay may 10 ka sanlahon nga mitagbo niya. <lbl>13 </lbl>Nanindog sila sa layo ug naninggit: "Jesus, Magtutudlo, kaluy-i mi." <lbl>14</lbl> Miingon si Jesus: "Lakaw ug pakita sa mga pari." Samtang nanglakaw naayo sila. <lbl>15</lbl> Usa nila, ang taga Samaria, sa pagkamatikod nga naayo siya, mibalik dihadiha ug midayeg sa Diyos. <lbl>16</lbl> Nagpasalamat siya nga naghapa sa tiilan ni Jesus. 
 







4







Title:Pilgrimage of the Mindanao Bishops to the Holy Land in Preparation for the Great Jubilee, 1966
<b>Pilgrimage of the Mindanao Bishops to the Holy Land in Preparation for the Great Jubilee, 1966</b>
<b>(Essay)</b>

<b>Ang Pagbiyahe</b>
Miabot ako sa tugpahanan sa aeroplano sa Manila sa may mga a las 4:30 sa hapon sa Septiembre 4. Bisan ug ang aeroplano gikatakda nga molupad sa may a las dies pa sa gabii, misayo lang gyod ko kay miulan man ug napalong pa gyod ang sugang dagitabnon, ang naandan nga makapalangan pag-ayo sa trapiko.
Miabot usab ug sayo ang pipila ka mga kauban, si Monsenyor Emilio Bataclan, ug uban pang mga obispo. Samtang nagpaabot kami sa uban, miadto kami sa restauran ug nagpalabay sa panahon nga mitimotimo samtang saya kaayo nga nagkinomedyahay, sama sa kinsay mobayad ini. Uban kanamo sila si Monsenyor Vicente Manuel, Generoso Cami, ug Patricio Alo.
Sayo kami nga misulod sa katapusang hulatanan sa mga pasahero samtang nagpaabot. Miabot ra gayod ang pangulo sa among grupo, si Arsobispo Carmelo Morelos nga natanggong sa tarapiko sulod sa tulo ka oras.
Upat ka oras nga paglupad paingon sa Bangkok, katorse ka oras nga paglupad paingon sa Roma, upat ka oras nga pagpaabot sa aeroplano paingon sa Tel Aviv, upat ka oras nga paglupad paingon sa Israel, ug miabot kami dinhi sa may a las 5:00 sa hapon sa Septiembre 5. Apan tungod sa pag-usab sa pag-ihap sa oras, ang kinatibuk-an nga biyahe milungtad ug may 30 ka oras.
Gikan sa tugpahanan sa aeroplano duol sa Tel Aviv, misakay kami ug trak paingon sa Jerusalen. Maayo kaayong tan-awon ang mga palibot, apan ang yuta dili sama ka nindot sa Pilipinas. May pagkakamingawan kini; laya ug mora ug sunog tan-awon ang ubang mga tanom.
Miabot kami sa Jerusalem sa King's Hotel sa may a las 6:30 sa gabii, ug human sa panihapon namahulay na lang kaming tanan.
Nag-uban kami sa Monsenyor Bataclan ug usa ka kwarto. Ang ubang mga obispo tinagurha usab nga nag-ambit ug mga kwarto. May pagkasadya ang kalibotan kay nagkatigom ang mga obispo sa Mindanao. Si Boy Bataclan banha kaayo nga nanulugsulog kanako sicut erat in principio et nunc et semper in saecula saeculorum. Amen.
<b>Septiembre 6</b>
<b>Simbahan sa Lubnganan</b>
Sayo kaming nangmata kay daghan ang mga buhatunon niining adlawa.
Nangadto kami sa Simbahan sa Lubnganan aron sa pagsaulog sa Balaan nga Misa. Si Obispo Zacarias Jimenez mao ang gitudlo nga Mangulo sa Kasaulogan.
Kining Simbahan sa Lubnganan usa sa tulo nga gihimo ni Emperador Constantino; ang laing duha mao ang sa Simbahan sa Natawhan sa Ginoo sa Belen ug ang ikatulo mao ang Simbahan sa Bukid sa mga Olibo nga naguba na karon ug sa paglabay sa mga panahon gihimoan ug mosque sa mga Muslim.
Dako kining Simbahan sa Balaan nga Lubnganan, ug ang dapit mismo sa lubnganan mora ug grotto nga nasulod sa tibuok simbahan ug busa gamay kaayo ug makasulod lamang ang mga kawhaan ka tawo.
Ang nagkalainlaing mga bahin sa Simbahan sa Lubnganan lainlain ug tag-iya, ug ang nagkupot sa yawe mao ang mga Muslim. Pipila sa nagkalainlaing mga tag-iya mao ang mga Simbahang Ortodoxo, ang Simbahang Katoliko apan sa nagkalainlaing mga rito niini: Romano, Siriaco, Coptico, Armenio, ug duna toy usa pa; pulos nagbuho alirong sa Lubnganan.
Among gisaulog ang unang bahin sa Misa sa grotto sa Lubnganan, apan sa ikaduhang bahin, misulod pa gyod ang prinsipal celebrant sa lubnganan mismo nga makahaom lamang ug mga tulo ka tawo. Samtang didto sila sa may ibabaw sa gilingkoran sa mga anghel gitiwas ug saulog ang misa. Banusbanos kami ug panulod ug paghawok niini pagkahuman.
Sa tibuok tuig ang misa nga pagasaulugon dinhi matag adlaw mao ang misa sa pagkabanhaw.
Tungod pay sayo pa nakahimo kami ug mga pagpamalandong. Kini tungod kay samtang magdagan ang adlaw daghan kaayo ang mga pilgrims nga moabot gikan sa tibuok kalibotan ug masaba na kaayo.
<b>Bungtod sa mga Olibo</b>
Human mamahaw sa hotel nangadto kami tabok sa Suba sa Kidron sa Silangan nga bahin sa Jerusalen ngadto sa Bungtod sa mga Olibo. Gikan dinhi makita ang karaang Jerusalen ug ang nagkalainlaing mga dapit niini, ilabi na sa dapit sa Karaan nga Templo nga karon gipulihan na sa mora ug mosque nga Bulawan nga Atop sa Bato. Gikan dinhi makakita sa Jerusalen sa unang higayon ang moduaw niini gikan sa Galilea. Ug ang magbarog dinhi makabig gayod sa pagdayeg sa pagkahabog sa Jerusalen. Dinhhi maggikan ang mga salmo sa pagtungas sa Jerusalen.
Gikan sa kinatas-ang dapit sa Bungtod sa mga Olibo makita ang Tanaman sa Getsemani, ang gibatoan kang San Esteban, ug uban pang mga talan-awon nga may kalabutan sa kinabuhi sa Ginoo, sama sa iyang paghilak sa pagtan-aw niya sa Jerusalen nga magun-ob sulod sa pipila ka tuig human siya mamatay.
<b>Ang Dapit sa Pagsaka sa Langit</b>
Nahimutang kini sa usa ka dapit sa Bungtod sa mga Olibo. Gitag-iya na kini karon sa mga Muslim, ug magbayad kadtong buot motan-aw niini.
Gihimoan kini ug mosque apan gikuhaan sa atop aron makita ang langit ug makapamalandong ang moduaw niini sa pagsaka sa langit sa Ginoo.
Taliwala niining dapita adunay gamay nga mora ug kapilya diin anaa ang marka sa tunob sa Ginoo sa dayon na niyang pagsaka sa langit. Among gibasa ang gisulat mahitungod niini gikan sa Basahon sa mga Buhat ug gihikap ang yuta nga katapusang gitumban sa Ginoo.
<b> Dapit sa Pagtudlo sa Amahan Namo</b>
Gikan sa Dapit sa Gisak-an sa Ginoo ngadto sa Langit, nanglugsong kami paingon sa ubos ug una namong giabtan ang dapit diin mitudlo ang Ginoo ngadto sa mga Apostoles sa iyang pag-ampo.
Gihimoan kini karon ug usa ka mora ug kapilya ug didto nanganta kami sa Ama Namin, human basaha ang dapit sa Ebanghelyo nga naghisgot niini.
Mituyok kami sa palibot diin makita sa mga bungbong ang A Amahan Namo  nga gisulat sa nagkalainlaing mga pinulongan, apil na ang Ilonggo nga among nakita. Ang uban tingale nga pinulongan sa Pilipinas didto ibutang sa Simbahan nga wala namo masulod kay gisirhan man niining panahona.
<b>Ang Simbahan sa A Mihilak ang Ginoo</b>
Padayon kami paglugsong sa Bungtod sa mga Olibo ug miagi kami sa dapit diin gituhoan nga mihilak ang Ginoo (<b>Lukas 19:41</b>).
Sa atbang nga dapit makita ug maayo ang Bukid sa Jerusalem ug sayon ra kaayo ang paglarawan sa Ginoo nga nagtan-aw niini nga naghilak.
Nanulod kami sa Simbahan nga ang mga manimba makakita luyo sa Altar sa tibuok Jerusalem kay bentana man.
<b>Ang Simbahan sa Tanaman sa Gethsemani</b>
Mipadayon pa gyod kami paglugsong ug miabot kami sa dapit diin gituhoan nga nag-ampo ang Ginoo sa gabii sa dayon siya gibudhian.
Ang mga kahoy sa olibo dinhi karaan kaayo ug adunay gituhuan nga gikan pa kini sa panahon sa Ginoo.
Ang Simbahan gituyo nga ngitngit, nunot sa gibati sa Ginoo diha sa iyang pag-antos sa iyang pagtukaw nga gipaningot gani siya ug bugnaw?
Gethsemani buot magpasabot Pug-ananan sa mga Olibo. Sa iyang pag-ampo, mora ug gipuga ang Ginoo ug mipatulo sa iyang singot nga sama ug dugo.
<b>Ang Gibatoan kang Esteban</b>
Gikan sa Simbahan sa Pag-antos sa Ginoo, nanakay kami sa bus ug nakita namo ang dapit diin gibato si San Esteban.
Aduna na kiniy simbahan nga gitag-iya sa mga Ortodoxo nga Ruso, busa wala kami makasulod. Apan sayon ra kaayo nga ilarawan ang gibarogan ni Saulo kon San Pablo sa pagbato kang Esteban.
<b>Ang Lubnganan ni David</b>
Miadto kami sa dapit diin gituhoan nga gilubong si Hari David. Daghan ang mga Judio ang namisita niini. Ang mga moduaw niini nga mga lalaki kinahanglan nga magkalo. Adunay mga mora ug skullcap nga ipahulam ngadto sa mga walay kalo.
Dihay usa ka Rabi nga nagtudlo sa usa ka lawak atbang sa nahimutangan sa lubnganan ni Hari David. Kusog kaayo siya  ug tingog. Pareho kang Boy Bataclan.
<b>Ang Lawak sa Itaas</b>
Duol sa gilubngan ni Hari David nanaka kami sa gituhoan nga mao ang Lawak sa Itaas. Usa kini ka lawak nga yano ra kaayo ug nahimo nga mosque. Apan malarawan gihapon ang katapusang panihapon sa Ginoo.
Ingon sa ubang mga dapit, nagbasa kami sa Ebanghelyo nga naghisgot niining lawaka.
<b>Ang Simbahan sa Pagpasaka sa Langit sa Mahal nga Birhen</b>
Duol sa Lawak sa Itaas anaa ang Simbahan sa Pagkatulog ni Maria.
Nanganta kami dinhi ug A O Maria Rayna sa Pilipinas.
Human niini nanakay na usab kami sa bus. Ang tulo sa DOPIM (Obispo Bataclan, Obispo Jimenez, ug Asobispo Dosado) nagkuyog gayod sa may luyo sa bus aron pag A feel DOPIM ; banha kaayo si Obispo Boy.Usahay pagasulngon sila ni Obispo Alo aron maglantugi.
<b>Ang Museo sa A Holocaust</b>
Bisan tinuod ug may mga a las dose na, apan wala kami gutma. Miadto kami sa Museo sa A Holocaust@ diin gipakita ang mga larawan sa paggukod ug pagpatay sa unom ka milyon ka mga Judio sa Ikaduhang Gubat sa Kalibutan.
Ngilngig ang mga talan-awon ug makapahinuklog. Ngano man nga gitugotan kini sa pagpahimo?
<b>Bethlehem - Simbahan sa Natawhan sa Ginoo</b>
Nanakay na usab kami sa bus ug paingon sa Bethlehem, mihapit kami sa usa ka kan-anan ug naniudto. Init kaayo ang panahon, makasingot pag-ayo ug makahurot sa tubig sa lawas. May upat na ka botelyang <i>mineral water</i> ang akong na-inom, tag <i>one dollar</i> ra ba.
Ang Bethlehem sakop na karon sa mga Palestinian Authority ubos sa Palestinian Liberation Organization, diin mora ug Autonomus Region sila ang nagdala sa lungsod ubos sa Estado sa Isreal. Busa dunay security check.
Namalit kami ug mga <i>souvenir</i> sa usa ka <i>shop</i> usa pa mopadayon sa Simbahan sa Natawhan sa Ginoo.
Ang mga pultahan sa Simbahan sinirhan. Ang mga moduaw mosulod sa kilid sa usa ka pultahan nga mubo kaayo. Kini gituyo aron ang mga manulod moyukbo gayod sa Dios nga Nahimong Tawo.
Karaan kini nga Simbahan. Apan ang sulod mismo gikalotan ug makita pa ang atop sa mas karaan pa gyod nga simbahan nga gituhoan mao ang gibuhat ni Emperador Constantino.
Gikan sa simbahan, mipaingon pa kami sa ubos diin mihalok kami sa yuta diin gituhoan nga natawo ang Ginoo, samtang nag-awit kami sa Adeste Fideles.
Human niini nangadto kami sa usa ka lawak diin gipahayagan kami sa kahimtang sa pangamhanan sa Bethlehem ug sa ubang mga dakbayan nga gidumala na karon sa Palestinian Authority. Dinhi gikomedyahan ako ni Obispo Jimenez nga mitago sa akong bag.
<b>Bethlehem - Grotto sa Pagpatutoy sa Ginoo</b>
Gikan sa Simbahan sa Natawhan sa luyo niini nanagka kami ngadto sa usa ka langob diin gituhoan nga namahulay si Maria ug si Jose sa dihang mikagiw sila ngadto sa Egipto tungod sa paggukod ni Herodes.
Gituhoan nga dinhi gipatutoy ni Maria ang Ginoo ug mao kini ang debulto nga makita didto nga si Maria nga nagpatutoy.
<b>Modelo sa Jerusalen</b>
Human sa Bethlehem, miadto kami sa Holyland Hotel aron pagtan-aw sa modelo sa Jerusalen sa panahon sa Ginoo. (Ang Jerusalen napatag sa dihang gigun-ob kini ni Emperador Hadriano sa tuig 70.)
Gikan dinhi namauli kami ug human mopahulay, nanihapon ug nangatulog. Tungod sa daghang pagsaka-kanaog gipamaulan ang mga tuhod.
<b>Septiembre 7</b>
<b>Ang Bongbong nga Hilakanan (Paril sa Kasadpan)</b>
Karong buntag nanakay kami sa bus sa may a las ocho ug miadto sa may silangang bahin sa Jerusalen diin mahimutang kanhi ang karaang templo. Tungod kay Sabado man karon ug balaan alang sa mga Judio, naandan nila ang pag-ampo sa may paril sa dapit sa karaang Templo.
Ang nahimutangan sa karaang Templo nabutangan na karon sa ginganlan ug ang Lingin nga Atop sa Bato nga balaan alang sa mga Arabo. Tungod niini ang autoridad maghimo ug mga panghiling sa mga <i>bag</i> sa mga manan-aw kon turista alang sa kaseguroan kon seguridad.
Nanulod kami sa paril sa ginganlan ug Pultahan sa Tai kon <i>Dung Gate</i>. Gipenahan kami nga dili pakuhaon ug hulagway sa may sulod. Makita dayon nga ang salog sa karaang Templo, ang gihimo ni Herodes, naisa na ug may 50 ka metros ang gitas-on, ug natabanon ang nahimutaangan sa mga karaang Templo ang gihimo nila ni Hari Salomon ug, human kini magun-ob, ang gihimo nila ni Esdras ug Nehemias.
Ang kasadpang bahin niining maong giisa nga butanganan sa Templo nga usab nagun-ob na mao na lamay nahabilin sa karaang Templo, ug kay duol man dinhi ang ginganlan ug Balaan sa mga Balaan sa Karaang Templo, anhi dinhi mag-ampo ang mga Judio matag adlaw, ug labi na gayod sa Sabado.







3







Title:Mateo
MATEO

   Ang kagikan ni Jesus
   (<lbl>Lc 3:23</lbl>)
   <b><lbl>1•</lbl></b> <lbl>1</lbl> Kini ang kagikan ni Jesu-Cristo, anak ni David nga anak pod ni Abraham. 
   <lbl>2</lbl> Si Abraham ang amahan ni Isaac, si Isaac ni Jacob, si Jacob ni Juda ug sa mga igsoon. 
   <lbl>3</lbl> Si Juda ang amahan ni Fares ug Zera (si Tamar ang inahan), si Fares ang amahan ni Esron, ug si Esron ni Aram. <lbl>4</lbl> Si Aram ang amahan ni Aminadab, si Aminadab ni Naason, si Naason ni Salmon. 
   <lbl>5</lbl> Si Salmon ang amahan ni Booz, ug si Rahab ang inahan. Si Booz ang amahan ni Obed. Si Ruth ang inahan. Si Obed ang amahan ni Jese. 
   <lbl>6</lbl> Si Jese ang amahan ni David nga hari. Si David ang amahan ni Solomon. Ang kanhi asawa ni Urias maoy inahan. 
   <lbl>7</lbl> Si Solomon ang amahan ni Roboam nga amahan ni Abias, ug sunod ang mga hari nga si Asa, <lbl>8</lbl> Josafat, Joram, Osias, <lbl>9</lbl> Joatan, Ajaz, Ezequias, <lbl>10</lbl> Manases, Amon ug Josias. 
   <lbl>11</lbl> Si Josias ang amahan ni Jeconias ug sa iyang mga igsoon sa ilang pagkabihag sa Babilonia. 
   <lbl>12</lbl> Sa nabihag na ang mga Israelita sa Babilonia, si Jeconias naamahan ni Salatiel, ang amahan ni Zorobabel. 
   <lbl>13</lbl> Si Zorobabel ang amahan ni Abiud; si Abiud ni Eliacim, ug si Eliacim ni Azor. <lbl>14</lbl> Si Azor ang amahan ni Sadoc, si Sadoc ni Aquim, ug si Aquim ni Eliud. <lbl>15</lbl> Si Eliud ang amahan ni Eleazar, si Eleazar ni Matan, ug si Matan ni Jacob. 
   <lbl>16</lbl> Si Jacob ang amahan ni Jose, ang bana ni Maria, inahan ni Jesus nga ginganlag Cristo. 
   <lbl>17</lbl> May 14 ka kaliwatan gikan ni Abraham hangtod ni David, ug 14 gikan ni David hangtod sa pagpamihag sa Babilonia; 14 sab gikan sa pagpamihag sa Babilonia hangtod sa pagkatawo ni Cristo. 
   
   Gihimugso si Jesus sa Birhen 
   (<lbl>Lc 1:27</lbl>)
   <lbl>• 18</lbl> Kini ang kaagi sa pagkatawo ni Jesus. Si Maria, iyang inahan, nasinayoran ni Jose. Apan sa wala pa sila magpuyo, nagmabdos si Maria sa lalang sa Espiritu Santo. <lbl>19</lbl> Si Jose, iyang bana, nagplano sa pagpakigbulag niya sa tumang katago. Tawo si Jose nga tarong ug dili gyod buot nga maulawan si Maria. 
   <lbl>20</lbl> Samtang naghunahuna siya ini, may anghel sa Ginoo nga mipakita niya pinaagi sa damgo ug miingon: "Jose, kaliwat ni David, ayawg kahad-lok pagpangasawa ni Maria. Nanamkon siya sa lalang sa Espiritu Santo. <lbl>21</lbl> Manganak siyag batang lalaki nga imong nganlag 'Jesus', kay luwason niya ang katawhan sa ilang sala." 
   <lbl>22</lbl> Nahitabo kining tanan aron matuman ang giingon sa Ginoo pinaagi sa propeta: <lbl>23</lbl> Ang birhen manganak og lalaki nga nganlan niyag Emma-nuel, sa ato pa: ang Ginoo uban nato. <lbl>24</lbl> Sa pagmata ni Jose gituman niya ang giingon sa anghel sa Ginoo. Gidala niya sa balay ang iyang asawa <lbl>25</lbl> nga nanganak og batang lalaki, apan wala makighilawas niya ang bana. Gitawag ni Jose ang bata og Jesus.
   
   Mga maalamon sa sidlakan 
   <b><lbl>2 •</lbl></b> <lbl>1</lbl> Natawo si Jesus sa Betlehem sa Juda sa panahon ni Hari Herodes. Nangabot sa Jerusalem ang mga maalamon gikan sa sidlakan nga <lbl>2</lbl> nangutana: "Hain man ang bag-ong natawo nga hari sa mga Judio? Among nakita ang pagsubang sa iyang bitoon sa sidlakan. Ania mi aron pagpasidungog niya." 
   <lbl>3</lbl> Sa pagkadungog ni Herodes, nahasol siya pag-ayo, ingon man ang tanang katawhan sa Jerusalem. <lbl>4</lbl> Nagpatawag dayon siyag tigom sa mga pangulong pari ug sa nagtudlo sa katawhan sa Diyos sa iyang balaod ug nangutanag asa matawo ang Mesiyas. 
   <lbl>5</lbl> Mitubag sila: "Sa lungsod sa Betlehem sa Juda, kay mao ni ang gisulat sa propeta: </lbl>6</lbl> Ikaw, Betlehem, sa yuta sa Juda, dili ka iwit sa mga banay sa Juda. Kay maggikan nimo ang pangulo nga moatiman sa akong katawhan, ang Israel." 
   <lbl>7</lbl> Nagpatawag dayon si Herodes og tinagong tigom uban sa mga maalamon, ug nagpakisayod nila sa insaktong panahon sa pagsubang sa bitoon. <lbl>8</lbl> Unya, gipaadto sila sa Betle-hem ug gitugon: "Lakaw ug pihoa pagpakisayod mahitungod sa bata. Kon inyo na siyang makaplagan, pahibal-a dayon ko, aron makaadto pod ko ug makapasidungog niya." 
   <lbl>9</lbl> Human sa tigom uban sa hari, nanglakaw sila. Ang bitoon nga nakita sa sidlakan nag-una nila ug mihunong sa dapit nga nahimutangan sa bata. <lbl>10</lbl> Nalipay kaayo sila sa pagkakita pag-usab sa bitoon. <lbl>11</lbl> Nanulod sila sa balay. Sa pagkakita sa bata ug ni Maria, ang inahan, miluhod sila ug misimba niya. Giablihan nila ang ilang mga bag ug gihalad ang ilang gasa nga bulawan, insenso ug mira. 
   <lbl>12</lbl> Pinaagi sa damgo gipasidan-an sila sa dili pagbalik kang Herodes. Busa, namauli sila agi sa laing dalan. 
   
   Pagkagiw ngadto sa Ehipto
   <lbl>• 13</lbl> Sa nakabiya na ang mga maalamon, ang anghel sa Ginoo mipakita ni Jose pinaagi sa damgo ug miingon: "Bangon. Dad-a sa Ehipto ang bata ug ang inahan. Pabilin didto hangtod nga pabalikon tamo. Kay si Herodes nangita sa bata aron patyon." 
   <lbl>14</lbl> Mibarog si Jose ug gidala ang bata ug ang inahan. Mipanaw sila anang gabhiona sa Ehipto, ug <lbl>15</lbl> nagpabilin didto hangtod nga namatay si Herodes. Natuman sa ingon ang gisulti sa Ginoo pinaagi sa propeta: Gitawag ko ang akong anak gikan sa Ehipto. 
   <lbl>16</lbl> Sa pagkasayod ni Herodes nga gilansisan siya sa mga maalamon, hilabihan niyang pungota. Gipahurot niyag patay ang mga batang lalaki sa Betlehem ug sa mga kasikbit nga dapit nga may dos anyos paubos. Gihimo ni sumala sa iyang nahibaloan sa mga maalamon mahitungod sa pagsubang sa bitoon. 
   <lbl>17</lbl> Niining paagiha, ang giingon ni propeta Jeremias hingpit nga natuman: <lbl>18</lbl> May tingog nga nadungog sa Rama, tyabaw sa pait nga minatay; si Raquel nagbakho tungod sa mga anak ug walay makahupay niya, kay wala na sila. 
   
   Mibalik si Jose ug Maria 
   <lbl>• 19</lbl> Sa pagkamatay ni Herodes, ang anghel sa Ginoo mipakita ni Jose pinaagi sa damgo ug miingon: <lbl>20</lbl> "Tindog. Dad-ag balik sa Israel ang bata ug ang inahan. Namatay na ang buot mopatay sa bata. <lbl>21</lbl> Busa, mibangon si Jose ug gidala ang bata ug inahan balik sa Israel. 
   <lbl>22</lbl> Apan sa pagkadungog ni Jose nga si Arkelao mipuli sa amahan nga si Herodes sa paghari sa Juda, nahadlok siyang moadto didto. Nakadawat og dugang mga tugon pinaagi sa damgo ug nangadto sila sa rehiyon sa Galilea.
   <lbl>• 23</lbl> Nanimuyo sila sa lungsod nga gitawag og Nazaret. Sa ingon, ang gisulti sa mga propeta natuman: Tawgon siyag Nazareno. 
   
   Giandam ni Juan ang dalan 
   (<lbl>Mc 1:1</lbl>; <lbl>Lc 3:1</lbl>; <lbl>Jn 1:19</lbl>) 
   <b><lbl>3 •</lbl></b> <lbl>1</lbl> Sa dagan sa panahon si Juan nga Magbubunyag mitungha sa kamingawan sa Juda <lbl>2</lbl> ug nagsangyaw sa mensahe: "Usba ang inyong batasan, kay ang Gingharian sa langit duol na!" <lbl>3</lbl> Siyay gipasabot sa giingon ni propeta Isaias: May singgit sa kamingawan: Andama ang dalan sa Ginoo. Tul-ira ang iyang mga agianan.
   <lbl>4</lbl> Hinimo sa balhibo sa kamelyo ang sapot ni Juan. May sininang panit nga gisul-ob niya sa hawak ug nagkaon siyag dulon ug dugos nga ihalas. <lbl>5</lbl> Nangadto niya ang kataw-han gikan sa Jerusalem, sa lalawigan sa Juda ug sa tibuok patag sa Jordan <lbl>6</lbl> ug gibunyagan sila sa Jordan human mangompisal sa mga sala. 
   <lbl>7</lbl> Sa pagkakita niya sa daghang Pariseo ug Sadduceo nga nangadto diin siya namunyag, miingon siya: "Kaliwat sa mga bitin! Kinsay nagsulti ninyo nga makalikay mo sa umaabot nga silot? <lbl>8</lbl> Ipakita nga seryoso mo sa inyong pagkakabig. <lbl>9</lbl> Ayaw na paghunahuna: Si Abraham ang among amahan. Ingnon tamo nga ang Diyos makahimog kabataan alang ni Abraham gikan ining mga batoha! <lbl>10</lbl> Andam na ang atsa sa pagputol sa gamot sa mga kahoy. Putlon ug isugnod sa kalayo ang tanang kahoy nga dili mamungag maayong bunga. 
   <lbl>11</lbl> Nagbunyag ko sa tubig aron pagbag-o ninyo. Apan ang umaabot nga nagsunod nako mas gamhanan kay kanako. Sa pagkatinuod, dili ko takos sa pagbitbit sa iyang sandalyas. Mamunyag siya sa Espiritu Santo ug sa kalayo. <lbl>12</lbl> May igtatak-op siya sa iyang kamot ug hawanan niya ang iyang giokanan. Tigumon niya ang trigo sa kamalig, apan sunogon ang uhot sa way kataposang kalayo." 
   
   Gibunyagan si Jesus 
   (<lbl>Mc 1:9</lbl>; <lbl>Lc 3:2</lbl>; <lbl>Jn 1:29</lbl>)
   <lbl>13</lbl> Niadtong panahona miabot si Jesus gikan sa Galilea ug miadto ni Juan sa Jordan aron pagpabunyag, <lbl>14</lbl> apan misulay pagsanta niya si Juan sa pag-ingon: "Akoy kinahanglan mong bunyagan, ikaw na hinuoy mianhi nako!" 
   <lbl>15</lbl> Si Jesus mitubag: "Pasagdi nga ingon ini ang mahitabo karon akon matuman nato ang hustong han-ay." Ug miuyon si Juan.
   <lbl>16</lbl> Sa nabunyagan na si Jesus ug mihaw-as si Jesus sa tubig. Dihadiha naabli ang kalangitan ug nakita niya ang Espiritu sa Diyos nga daw pati nga mikunsad ug mitugdon niya. <lbl>17</lbl> Sa samang higayon nadungog ang tingog gikan sa langit: "Kini ang pinalangga kong anak. Pinili ko siya." 
   
   Gitintal si Jesus 
   (<lbl>Lc 4:1</lbl>; <lbl>Mc 1:2</lbl>) 
   <b><lbl>4 •</lbl></b> <lbl>1</lbl> Unya, ang Espiritu midala ni Jesus sa kamingawan aron tintalon siya sa yawa. <lbl>2</lbl> Human sa 40 ka ad-law ug gabii nga puasa, gigutom siya. 
   <lbl>3</lbl> Miduol dayon niya ang yawa ug miingon: "Kon anak ka sa Diyos, mandoi kining mga batoha nga mahimong pan." <lbl>4</lbl> Apan si Jesus mitubag: "Ang kasulatan nag-ingon: dili sa pan lang nga mabuhi ang tawo kondili sa matag tanang pulong nga isulti sa Diyos." 
   <lbl>5</lbl> Unya, si Jesus gidala sa yawa sa balaang syudad. Gipahiluna siya sa kinatas-ang bungbong sa templo ug giing-nan: <lbl>6</lbl> "Kon anak ka sa Diyos ambak, kay nag-ingon ang kasulatan: "Gihatagan sa Diyos ang iyang mga anghel og kasugoan bahin nimo. Sapwangon ka sa ilang kamot aron dili mapangos sa bato ang imong tiil. <lbl>7</lbl> Si Jesus mitubag: "Apan nag-ingon sab ang kasulatan: Ayawg hagita ang Ginoo nga imong Diyos." 
   <lbl>8</lbl> Midala ni Jesus ang yawa sa taas kaayong bukid, mipakita niya sa tanang kahalangdon ug kanindot sa kanasoran sa kalibotan ug miingon: <lbl>9</lbl> "Kining tanan akong ihatag nimo kon moluhod ka ug mosimba nako." <lbl>10</lbl> Mitubag si Jesus: "Pahawa Satanas! Ang kasulatan nag-ingon: "Simbaha ang Ginoo imong Diyos ug siya ray alagari." 
   <lbl>11</lbl> Unya, gibiyaan siya sa yawa, ug nangabot ang mga anghel ug mialagad niya. 
   
   (<lbl>Mc 1:14</lbl>; <lbl>Lc 4:14</lbl>) 
   <lbl>12</lbl> Sa pagkadungog ni Jesus nga gidakop si Juan, miadto siya sa Galilea. <lbl>13</lbl> Mibiya siya sa Nazaret ug mipuyo sa Cafarnaum, ang lungsod daplin sa lanaw sa Galilea, kasikbit sa Zabulon ug Neftali. 
   <lbl>14</lbl> Niining paagiha, ang pulong ni propeta Isaias natuman: <lbl>15</lbl> Yuta sa Zabulon ug Neftali nga gitadlasan sa Dalan sa Dagat, ug kamo nga nagpuyo sa Jordan, Galilea, sa yuta sa mga pagano, pamati: 
   <lbl>16</lbl> Ang katawhan nga nagpuyo sa kangitngit nakakitag dakong kahayag. Midan-ag ang kahayag sa nagpuyo sa yuta sa anino sa kamatayon. 
   <lbl>• 17</lbl> Sukad adto si Jesus nagsugod pagsangyaw sa iyang mensahe: "Bag-oha ang inyong mga gawi: ang gingharian sa Langit duol na." 
   <lbl>18</lbl> Samtang naglakaw si Jesus daplin sa lanaw sa Galilea, nakita niya ang duha ka magsoon, si Simon (nga ginganlag Pedro) ug si Andres nga nanaktak og pukot sa lanaw. Mananagat sila. <lbl>19</lbl> Miingon siya: "Dali, sunod nako, ug himoon tamong mananagat sa katawhan." 
   <lbl>20</lbl> Gibiyaan dayon nila ang mga pukot ug misunod niya. 
   <lbl>21</lbl> Mipadayon siya sa unahan ug nakita ang laing duha ka magsoon: si Jaime, anak ni Zebedeo ug si Juan nga diha sa sakayan uban sa amahan, si Zebedeo, nagtapak sa ilang mga pukot. Gitawag sila ni Jesus. 
   <lbl>22</lbl> Gibiyaan dayon nila ang sakayan ug ang amahan ug misunod niya. 
   <lbl>23</lbl> Misuroy si Jesus sa tibuok Galilea, nanudlo sa mga sinagoga. Gisangyaw niya ang maayong balita sa Gingharian, ug giayo ang tanang matang sa sakit ug balatian sa katawhan. 
   <lbl>24</lbl> Ang balita mahitungod niya mikaylap sa tibuok Siria. Gidala kaniya sa mga tawo ang ilang masakiton, ang nag-antos: ang giyawaan, ang buang, ang paralitiko. Giayo niya ang tanan. <lbl>25</lbl> Mga dagkong pundok sa katawhan minunot niya gikan sa Galilea ug sa 10 ka Syudad, gikan sa Jerusalem, sa Juda ug sa tabok sa Jordan. 
   
   Ang Kabulahanan
   (<lbl>Lc 6<lbl>) 
   <b><lbl>5 •</lbl></b> <lbl>1</lbl> Sa pagkakita ni Jesus sa kataw- han, mitungas siya sa bungtod. Milingkod siya ug gialirongan sa iyang mga tinun-an. <lbl>2</lbl> Unya, misulti siya ug misugod pagtudlo nila: 
   <lbl>3</lbl> Bulahan ang mga kabos tungod sa Espiritu, kay ila ang gingharian sa langit. 
   <lbl>4</lbl> Bulahan ang nagsubo, kay lipayon sila.








1







Title:Ruth
RUTH

   Maakoa ang imong Diyos
  <b><lbl>1</lbl><b> <lbl>1</lbl> Sa panahon sa mga maghuhukom may gutom nga miabot sa yuta. May usa ka lalaki nga mihalin padulong sa Moab aron pagpuyo didto sa makadyot uban sa asawa ug duha ka anak nga lalaki. <lbl>2</lbl> Elimelek ang iyang ngalan. Si Noemi ang iyang asawa. Ug ang mga anak si Mahalon ug Kelyon. Mga Efrateo sila sa Belen sa Juda. Human sa mubong panahon didto sa Moab, <lbl>3</lbl> namatay si Elimelek, ang bana ni Noemi. Nahibilin kaniya ang duha ka anak <lbl>4</lbl> nga naminyo sa mga Moabita, si Orfa ug si Ruth. 
   Human sa 10 ka Tuig sa Moab <lbl>5</lbl> namatay sab si Mahalon ug si Kelyon. Nawad-an si Noemi sa bana ug sa duha ka anak. <lbl>6</lbl> Pagkadungog niya nga si Yahweh miduaw aron pagtabang sa iyang katawhan, nangandam si Noemi pagpauli sa ilang balay. <lbl>7</lbl> Uban sa duha niya ka umagad, mipauli siya sa Juda. 
   <lbl>8</lbl> Unya, miingon si Noemi sa mga umagad: "Pauli mo sa balay sa inyong amahan. Hinaot nga kaluy-on mo ni Yahweh, ingon nga naluoy mo sa namatay ug nako. <lbl>9</lbl> Hinaot nga papahulayon mo niya sa balay sa lain nang mga bana." Iya silang gihagkan, dayon nanamilit. Apan mihilak silag kusog, <lbl>10</lbl> ug miingon kaniya: "Dili; manguyog mi nimo. Mamauli mi uban nimo sa imong katawhan." 
   <lbl>11</lbl> Mitubag si Noemi: "Pauli mo sa inyo, mga anak. Nganong manguban mo nako? Wala na koy anak nga inyong mabana. <lbl>12</lbl> Pamauli mo, mga anak. Tigulang na kaayo ko. Dili na ko makapamana pag-usab. Bisag duna pay mangasawa nako karon dayong gabii ug manganak ko, <lbl>13</lbl> dili ba mo magminyo? Mohulat ba mo sa ilang pagkadagko. Dili, mga anak. Dili ko ikapaambit ninyo ang kapalaran nga akong naangkon. Ang kamot ni Yahweh gibakyaw batok nako." 
   <lbl>14</lbl> Mihilak na sab sila ug midangoyngoy. Unya, si Orfa mihalok sa ugangan ug mitalikod. Nagpabilin si Ruth. <lbl>15</lbl> Miingon si Noemi: "Tan-awa, ang imong bayaw mipauli sa iyang katawhan ug sa iyang mga dios. Kinahanglang mopauli ka pod. Sunda siya." 
   <lbl>16</lbl> Si Ruth mitubag: "Ayaw kog hangyoa pagbiya nimo. Asa ka padulong adto sab ko, asa ka mopuyo adto sab ko. Ang imong katawhan maako pod nga katawhan. Ang imong Diyos maakong Diyos. <lbl>17</lbl> Asa ka mamatay, adto pod ko magpakamatay ug magpalubong. Hinaot nga hatagan ko ni Yahweh sa pintas nga silot kon may laing hinungdan gawas sa kamatayon nga makabulag nato." <lbl>18</lbl> Nasuta ni Noemi nga si Ruth disidido gyod nga mouban niya. Mihunong na lang siya sa pag-aghat ni Ruth pagpauli. 
   <lbl>19</lbl> Busa, mipadayon silang duha pagpanaw hangtod nga miabot sa Belen. Naukay ang tibuok lungsod sa ilang pag-abot. Nangutana ang mga babaye: "Si Noemi ba ni?" <lbl>20</lbl> Mitubag siya: "Ayaw ko tawgag Noemi kondili, Mara kay gipuno ko ni Yahweh sa kapaitan. <lbl>21</lbl> Mibiya ko dinhi nga puno sa grasya. Mibalik ko nga walay dala. Nganong tawgon kog Noemi nga gipahamtangan man ko ni Yahweh og katalagman?" 
   <lbl>22</lbl> Ingon ini ang pagbalik ni Noemi sa Moab uban sa iyang umagad nga Moabita. 
   
   Miabot sila sa Belen sa ting-ani sa Sebada 
  <b><lbl>2</lbl></b> <lbl>1</lbl> May paryenti si Noemi nga maa- yong pagkabutang, si Boaz nga sakop sa banay ni Elimelek, iyang bana. <lbl>2</lbl> Si Ruth, ang Moabita, miingon kang Noemi: "Tugti ko pagpanghagdaw sa mga uma. Moadto ko sa uma diin motugot nako ang tag-iya pagpanghagdaw." Si Noemi miingon: "Lakat, anak." <lbl>3</lbl> Miadto si Ruth sa uma aron pagpanghagdaw. Misunod siya sa nangani. Nahitabo nga ang uma nga iyang gisudlan iya ni Boaz sa banay ni Elimelek. 
   <lbl>4</lbl> Pag-abot ni Boaz gikan sa Belen, nangumosta siya sa nangani, ug miingon: "Ang Ginoo maanaa ninyo." Nanubag sila: "Manalangin nimo si Yahweh." 
   <lbl>5</lbl> Dihang nakamatikod si Boaz ni Ruth, nangutana siya sa kapatas sa nangani: "Kang kinsa man kanang batan-ong babaye?" 
   <lbl>6</lbl> Ang kapatas mitubag: "Siya ang Moabita, ang kauban ni Noemi nga mibalik gikan sa Moab. <lbl>7</lbl> Ing-abot siya ganinang buntag ug nananghid nga manghagdaw luyo sa nangani. Nagtrabaho siya nga walay pupahulay gikan pa ganina. 
   <lbl>8</lbl> Miingon si Boaz ni Ruth: "Paminaw, anak ko. Ayawg pangitag laing uma nga imong kahagdawan. Pabilin dinhi uban sa akong mga sulugoon nga babaye. <lbl>9</lbl> Bantayi lang ang mga nangani. Unya, sunda sila. Akong giingnan ang mga lalaki nga dili ka ipasamok. Gipuno nilag tubig ang pipila ka tadyaw. Kon uhawon ka, adto lang inom. Miyukbo si Ruth nga sangko sa yuta ang nawong ug miingon: <lbl>10</lbl> "Nganong nakakaplag man kog pabor sa imong mata nga dumuduong man lang ko?" 
   <lbl>11</lbl> Mitubag si Boaz: Nasayod na ko sa tanan bahin nimo ug ang imong nahimo alang sa imong ugangan sukad nga namatay ang imong bana; ang imong pag-unong niya. Gibiyaan mo ang imong amahan ug inahan ug ang imong yutang natawhan aron mopuyo uban sa katawhan nga wala kay bisag dyotayng nasayran sa wala ka pa moanhi. <lbl>12</lbl> Gantihan ka unta sa Ginoo. Madawat ra nimo ang balos gikan ni Yahweh, ang Diyos ni Israel nga imong gidangpan." 
   <lbl>13</lbl> Miingon si Ruth: "Tinamod kong agalon, hinaot nga mahimo kong angayan nga modawat sa imong pabor. Gidasig mo ang imong sulugoon sa lumo mong mga pulong, bisag dili ko makaparehas sa imong mga binatonan. 
   <lbl>14</lbl> Sa tingkaon na, gitawag si Ruth ni Boaz: "Dali diri, mangaon tag pan ug manginom og bino." Samtang naglingkod siya taliwala sa mga mamumupo, gitunolan siya ni Boaz og sinangag nga trigo. Mikaon siya ug nabusog. Diha pa gani sobra nga pagkaon. 
   <lbl>15</lbl> Pagtindog niya aron manghagdaw, gimandoan ni Boaz ang iyang mga tawo: "Pasagdi siya nga manghagdaw bisan sa mga binugkos na nga uhay, ayaw siyag badlonga. <lbl>16</lbl> Unya, pagkuhag mga uhay sa mga bangan, ikatag ni aron iyang mahagdaw." <lbl>17</lbl> Nanghagdaw siya hangtod sa gabii. Paggiok na niya sa iyang nahagdawan, mikabat ni og mas o menos usa ka epa. <lbl>18</lbl> Gidala ni Ruth ang sebada sa lungsod ug gipakita sa iyang ugangan. Ug gihatagan siya ni Noemi sa salin sa paniudto. 
   <lbl>19</lbl> Gipangutana ni Noemi ang iyang umagad: "Diin ka manghagdaw karon? Diin ka motrabaho? Hinaot nga panalanginan ang lalaki nga nakadiparal nimo." Giasoyan ni Ruth ang iyang ugangan bahin sa tag-iya sa uma nga iyang gitrabahoan. "Boaz ang iyang ngalan:" matud pa niya. <lbl>20</lbl> Mitu-aw si Noemi: "Panalanginan unta siya ni Yahweh. Tinud-anay gyod nga maluluy-on ang Ginoo sa mga buhi ug sa mga minatay. Kanang tawhana, suod ko siyang paryenti. May katungod siya paglukat nato." 
   <lbl>21</lbl> Mipadayon si Ruth: "Giingnan gani ko niya sa pagpabilin uban sa iyang sulugoon hangtod nga mahuman ang pag-ani sa sebada. <lbl>22</lbl> Namulong si Noemi:" Mas maayo kaayo alang nimo kon mokuyog ka sa iyang mga sulugoon kay sa motrabaho sa laing uma. Basig may kadaot nga moabot nimo. 
   <lbl>23</lbl> Busa, si Ruth nagpabilin duol sa mga sulugoon ni Boaz. Nanghagdaw siya hangtod sa kataposan sa ani sa trigo ug sa sebada. Ug nagpadayon siya pagpuyo uban sa iyang ugangan. 
   
   Miadto siya ug mihigda sa tiilan 
  <b><lbl>3</lbl></b> • <lbl>1</lbl> Human sa mubong panahon nakigsulti si Noemi kang Ruth: "Anak ko, dili ba, katungdanan man nako ang pagpaniguro nga mahamutang na ka sa usa ka panimalay diin may maayong tawo nga moatiman nimo? <lbl>2</lbl> Dili ba, si Boaz nga mabination kaayong mitagad nimo uban sa iyang mga binatonan, suod man natong paryenti? Karong gabii, magtahop siya sa sebada sa giokanan. <lbl>3</lbl> Busa, kaligo ug pangagwa. Pagsul-ob sa labing nindot nimong sinina ug adto sa giokanan. Apan ayaw pagpaila hangtod nga mahuman siyag kaon ug <lbl>4</lbl> timan-i ang iyang higdaanan inig katulog na niya. Unya, lakaw, iwalis ang habol sa iyang tiil ug higda. Iya kang sultihan unsay imong buhaton. 
   <lbl>5</lbl> Si Ruth mitubag: "Tumanon ko ang imong gisulti." <lbl>6</lbl> Miadto siya sa giokanan ug gituman ang gisulti sa ugangan. 
   <lbl>7</lbl> Pagkahumag kaon ug inom ni Boaz, malipayon siyang mihigda sa tumoy sa gitapok nga sebada. Miyuhot gilayon si Ruth sa tiilan ug gibuksan niya ang tiil ni Boaz. Unya, mihigda siya. <lbl>8</lbl> Sa tungang gabii nagmata ang lalaki ug miliso. Iyang namatikdan nga may naghigda sa tiilan. Mibarog siya. Dako ang iyang katingala sa pagkakita sa babaye nga naghigda didto. <lbl>9</lbl> "Kinsa ka man:" Nangutana siya. Unya, ang tubag: "Ako si Ruth, imong sulugoon. Taboni ko sa imong habol kay paryenti ka nga may katungod paglukat nako." <lbl>10</lbl> Miingon si Boaz: "Manalangin unta nimo si Yahweh, anak. Ang imong kamabination karon labaw kaayo kay sa imong gipakita kaniadto. Wala ka mangita og lalaking batan-on, kabos o dato. <lbl>11</lbl> Ayawg kahadlok, anak. Buhaton ko kanimo ang tanan nga imong gipangayo. Nasayod ang tibuok lungsod nga bililhong kang babaye. <lbl>12</lbl> Tinu-od, suod ko nga paryenti, apan may lain nga mas suod pa kay kanako. <lbl>13</lbl> Pabilin dinhi karong gabhiona. Ugma kon buot siyang moangkon nimo, maayo. Kondili, manumpa ko sa ngalan sa buhing Diyos, angkonon tikaw alang sa kaugalingon. Pabilin dinhi hangtod sa buntag. 
   <lbl>14</lbl> Mihigda siya sa tiilan ni Boaz hangtod sa buntag. Mibangon siya samtang wala pay makamatikod niya. Kay nag-ingon si Boaz: "Kinahanglang dili mahibaloan nga may babayeng mianhi sa giokanan. <lbl>15</lbl> Unya, miatubang siya ni Ruth ug miingon: "Ihikyad ang kupo nga imong gisul-ob." Gibuhat ni ni Ruth ug gibubo ni Boaz sa kupo ang unom ka sukod sa sebada ug gitabangan si Ruth pag-alsa sa putos. Unya, mibalik si Ruth sa lungsod. 
   <lbl>16</lbl> Mipauli siya sa balay sa iyang ugangan nga nangutana: "Kumosta man ang imong lakaw, anak?" Giasoy niya ang tanan. <lbl>17</lbl> Ug mipuno si Ruth: "Iya kong gihatagan og unom ka sukod sa sebada kay matud pa niya, dili siya buot nga mopauli ko sa akong ugangan nga walay dala."
   <lbl>18</lbl> "Paabot una, anak, hangtod matino nato unsay mahitabo. Kay dili siya mopahulay kon dili niya mahusay ang tanan karong adlawa." 
   
   Ang balaod sa Levirato 
   <b><lbl>4</lbl></b> <lbl>1</lbl> Miadto si Boaz sa ganghaan sa lungsod. Milingkod siya samtang nagpaabot sa mas suod nga paryenti nga iyang gisulti kang Ruth. Pagkakita niya nga nagsingabot na ni, iyang gisangpit ang ngalan ug giingnan: "Dali diri ug lingkod." Ug gibuhat ni. 
   <lbl>2</lbl> Nagpili si Boaz og 10 ka magulang sa syudad ug gihangyo pagpanglingkod. Ug nanglingkod sila. <lbl>3</lbl> Unya, miingon siya sa laing paryenti nga may katungod sa paglukat: "Si Noemi nga mibalik gikan sa Moab, nagbaligya og usa ka piraso sa yuta nga iya sa atong igsoon, si Elimelek. <lbl>4</lbl> Nakahunahuna ko pagdala ining kasoha nganha nimo atubangan sa atong mga magulang kay ikaw nga mas suod nga paryenti may katungod paglukat sa maong yuta. Apan kon wala kay tinguha paglukat ini, nan pahibaloa ko kay sunod nimo may katungod pod ko. "Buot kong motanyag sa akong katungod." Mitubag ang mas suod nga paryenti; "Lukaton ko ang yuta." <lbl>5</lbl> Mipadayon si Boaz: "Kon imong paliton ang yuta ni Noemi, pangasaw-a sab si Ruth, ang Moabita, ang byuda sa namatay nga mosunod sa kabilin. Ang iyang mga anak unya, manunod sa ngalan ug sa yuta sa namatay. 
   <lbl>6</lbl> Ang tawo miingon: "Kon mao na, dili na lang ko molukat sa yuta. Tingalig mamiligro hinuon ang kaugalingon kong yuta. Ikaw na lay lukat." 
   <lbl>7</lbl> Aron malig-on ang kontrato sa paglukat o sa binaylohay, ang nabatasan sa Israel kaniadto mao ni: Usa sa naghimo sa kasabotan mohubo sa sandalyas ug ihatag sa iyang gikasabot. Mohimo ni nga ang maong kasabotan mahasubay sa balaod. 
   <lbl>8</lbl> Busa, ang laing paryenti mihubo sa iyang sandalyas ug miingon kang Boaz: "Ikaw na lay palit sa yuta." 
   <lbl>9</lbl> Miatubang si Boaz sa mga magulang ug sa nakasaksi ining hitaboa. Miingon siya: "Saksi mo karong adlawa nga akong gipalit kang Noemi ang tanang kabtangan ni Elimelek, Mahalon ug Kelyon. <lbl>10</lbl> Pangasaw-on pod nako ang byuda ni Mahalon, si Ruth nga Moabita, aron makatukod siyag panimalay alang sa iyang bana nga namatay. Sa ingon, maanha sa ngalan sa namatay ang iyang kabilin taliwala sa iyang katawhan kon magtigom na sila sa ganghaan sa iyang lungsod. Inyo ba ning nasaksihan karong adlawa? 
   <lbl>11</lbl> Ang mga magulang ug ang tanan nga dinha sa ganghaan nanubag: "Nakasaksi mi. Hinaot nga ang babaye nga moanha sa imong balay himoon ni Yahweh nga sama ni Raquel ug Lea, ang nagtukod sa balay ni Israel. Magamhanan unta ka sa Efrata ug madungganan sa Belen. 








4







Title:Lucas (5)
   Ang patay ug ang masakiton
   (<lbl>Mc 5:21</lbl>; <lbl>Mt 9:18</lbl>)
   <lbl>40</lbl> Sa pagbalik ni Jesus, gidawat siya nga malipayon sa mga tawo; gipaabot sa tanan. <lbl>41</lbl> Anang tungora si Jairo nga namunoan sa usa ka sinagoga, mihapa sa tiilan ni Jesus ug mihangyo niya sa pag-adto sa balay. <lbl>42</lbl> Ang iyang anak nga babaye nga may 12 anyos himalatyon. 
   Nagdasok ang mga tawo sa dalan <lbl>43</lbl> diin may babayeng gitalinog-an sulod sa 12 na ka tuig. Nakagasto siya sa pagpadoktor, apan wala siya maayo. <lbl>44</lbl> Miduol siya, mihikap sa sidsid sa bisti ni Jesus ug mituang ang dugo. <lbl>45</lbl> Ug nangutana si Jesus: "Kinsay mihikap sa akong sinina?" Diha nga namalibad ang tanan, si Pedro miingon: "Magtutudlo, nagdasok ang katawhan nga nag-alirong nimo." <lbl>46</lbl> Apan miingon si Jesus: "May mihikap nako, kay nabati ko ang gahom nga migawas nako." 
   <lbl>47</lbl> Ang babaye nga nasayod sa iyang gibuhat, nangurog ug miluhod sa atubangan ni Jesus. Misulti siya sa tanan nganong mihikap siya sa sapot, ug giunsa siya pagkaayo. <lbl>48</lbl> Miingon kaniya si Jesus: "Anak, naayo ka sa imong pagtoo. Lakaw nga malinawon." 
   <lbl>49</lbl> Samtang nagsulti si Jesus, may nagpahibalo gikan sa balay sa punoan sa sinagoga nga ang anak ining babaye patay na: "Ayaw nag samoka ang magtutudlo." <lbl>50</lbl> Apan si Jesus nga nakadungog sa maong balita, miingon sa punoan: "Ayawg kahadlok. Salig ug maayo siya." 
   <lbl>51</lbl> Sa pagsulod ni Jesus sa balay, wala siya motugot nga may mokuyog niya gawas ni Pedro, Juan ug Jaime ug ang ginikanan. <lbl>52</lbl> Naghilak ang tanan ug nagdanguyngoyg kusog. Miingon si Jesus: "Ayawg hilak. Wala siya mamatay." <lbl>53</lbl> Ug nangatawa sila tungod sa pagtoo nga patay na ang bata. 54</lbl> Gikuptan ni Jesus ang kamot sa bata ug gitawag: "Bata, bangon." <lbl>55</lbl> Mibalik dayon ang gininhawa ni ini, mitindog ug gipadulotan siya ni Jesus og pagkaon. <lbl>56</lbl> Natingala ang ginikanan nga gipinahan sa dili pagpanabi ni bisag kinsa bahin sa hitabo. 
   
   Gipadala ni Jesus ang 12
   (<lbl>Mt 10:5</lbl>; <lbl>Mc 5:6</lbl>)
   <b><lbl>9</lbl></b> <lbl>1</lbl> Gitawag ni Jesus ang 12 ug gi hatagag kusog ug gahom sa pagsumpo sa tanang yawa ug pag-ayo sa masakiton. <lbl>2</lbl> Iya silang gipadala aron pagsangyaw sa Gingharian sa Diyos ug pag-ayo sa masakiton. <lbl>3</lbl> Miingon siya: "Ayawg dala bisag unsa sa inyong panaw, ni sungkod, ni buyot, ni pan, ni salapi, ni sobrang ilisan. <lbl>4</lbl> Bisag asa mo saka, pabilin didto hangtod sa inyong pagbiya. <lbl>5</lbl> Kon dili mo dawaton, biya anang lungsora ug itaktak ang abog sa inyong tiil aron pagsaksi batok nila." 
   <lbl>6</lbl> Busa, nanggawas sila ug nangagi sa tanang kalungsoran nga nanudlo ug nangayo sa masakiton sa tanang dapit. 
   <lbl>7</lbl> Nabalitaan ni Herodes kining tanan ug naglibog siya. May nagsulti nga nabanhaw si Juan. <lbl>8</lbl> Miingon ang uban nga nagpakita si Elias, o ang usa sa mga propeta kanhi mibangon. <lbl>9</lbl> Miingon si Herodes: "Gipapunggotan ko sa ulo si Juan. Kinsa kaha ang nabalitaan ko nga nagbuhat ining mga butanga?" Busa, naninguha siya pagpakigkita ni Jesus. 
   <lbl>10</lbl> Sa paghibalik na sa apostoles, gisugilon nila ni Jesus ang ilang gibuhat. Gipauban sila ug nanglakaw nga silasila ra padulong sa Betsaida. <lbl>11</lbl> Apan nahibaw-an ni sa mga tawo nga nangapas. Gidawat sila ug gisultihan bahin sa Gingharian sa Diyos, ug giayo ang nanginahanglan. 
   
   Gipadaghan ang pan 
   (<lbl>Mc 6:30</lbl>; <lbl>Mt 14:13</lbl>; <lbl>Jn 6:1</lbl>)
   <lbl>• 12</lbl> Sa hapon na, miduol niya ang 12 ug miingon: "Palakwa ang mga tawo sa mga balangay ug kaumahan aron pagpahulay ug pagpangaon, kay awaaw ning dapita." 
   <lbl>13</lbl> Giingnan sila ni Jesus: "Pakan-a sila." Matud nila: "Wala miy dala gawas sa lima ka pan ug duha ka isda. Mangadto ba mi aron pagpalit og pagkaon alang ining mga tawhana?" 
   <lbl>14</lbl> May mga 5,000 ka lalaki. Giingnan ni Jesus ang mga tinun-an: "Palingkora ug grupogrupoha sila sa tagsingkwenta. 
   <lbl>15</lbl> Gituman ni: gipalingkod ang tanan. <lbl>16</lbl> Unya, mikuha si Jesus sa lima ka pan ug duha ka isda, mihangad sa langit ug mipanalangin, mipikaspikas ug mihatag ini sa mga tinun-an aron paambitan sa mga tawo. <lbl>17</lbl> Nangaon ug nabusog ang tanan. Gitigom nila ang nahibiling piraso nga mikabat og 12 ka baskit. 
   
   Pagpadayag ni Pedro sa pagtoo 
   (<lbl>Mc 8:27</lbl>; <lbl>Mt 16:18</lbl>)
   <lbl>• 18</lbl> Sa usa ana ka adlaw, samtang si Jesus nag-inusarang nag-ampo, dili layo sa iyang mga tinun-an, gipangutana sila niya: "Kinsa kuno ko sumala sa mga tawo?" <lbl>19</lbl> Mitubag sila: "Si Juan Bautista. May uban pod nga nag-ingon: si Elias ka ug may uban pa gyod: usa ka sa kanhing mga propeta nga nabanhaw." 
   <lbl>20</lbl> Unya, nangutana pag-usab si Jesus: "Ug kamo, kinsa man ko alang ninyo?" Mitubag si Pedro: "Ang Mesiyas sa Diyos." <lbl>21</lbl> Ug gipinahan sila ni Jesus sa dili pagpanulti ini kang bisag kinsa. 
   <lbl>• 22</lbl> Mipadayon si Jesus: "Kinahanglang mag-antos sa daghang butang ang Anak sa Tawo. Isalikway siya sa mga magulang sa lungsod, sa mga pangulong pari ug sa mga magtutudlo sa balaod. Patyon siya ug mabanhaw sa ikatulo ka adlaw." 
   <lbl>23</lbl> Miingon si Jesus sa tanan: "Ang buot mosunod nako, mosalikway sa kaugalingon, mopas-an sa krus adlaw-adlaw ug mosunod nako. <lbl>24</lbl> Kay ang nagtinguha pagluwas sa kaugalingon mawad-an ini. Ang mawad-an ini tungod nako, maluwas. <lbl>25</lbl> Unsay makuha sa tawo kon maangkon niya ang tibuok kalibotan, apan unya, mawala siya? <lbl>26</lbl> Ang maulaw nako ug sa akong pulong, ikaulaw sab siya sa Anak sa Tawo sa pag-abot sa himaya niya ug sa Amahan ug sa balaang mga anghel. <lbl>27</lbl> Sa pagkatinuod ingnon tamo, dili mahiagom sa kamatayon ang pipila sa nia dinhi hangtod nga makita nila ang Gingharian sa Diyos." 
   
   Pagkausab sa panagway ni Jesus 
   (<lbl>Mc 9:2</lbl>; <lbl>Mt 17:1</lbl>; <lbl>Jn 12:28</lbl>)
   <lbl>• 28</lbl> Mga walo ka adlaw human mamulong ini si Jesus, gidala niya si Pedro, si Juan ug si Jaime ug mitungas sa bukid aron pag-ampo. <lbl>29</lbl> Samtang nag-ampo, nausab ang iyang panagway ug misidlak sa kaputi ang sapot. <lbl>30</lbl> May duha ka lalaki nga nakigsulti niya <lbl>31</lbl> sa ilang himaya, si Moises ug si Elias. Nag-istoryahay sila sa pagbiya ni Jesus sa Jerusalem nga hapit na matuman. 
   <lbl>32</lbl> Katulgon na kaayo si Pedro ug ang iyang mga kauban, apan sa pagyahat, nakita nila ang iyang himaya ug sa duha ka lalaking nagbarog uban niya. 
   <lbl>33</lbl> Sa pagpahilayo sa duha, miingon ni Jesus si Pedro: "Magtutudlo, maayo nga nia ta dinhi; maghimo mig tulo ka payag, usa alang nimo, usa kang Moises, ug usa kang Elias." Apan wala siya mahibawo sa iyang gisulti. <lbl>34</lbl> Samtang nagtabi siya may panganod nga mitabon nila. Nahadlok sila dihang nasulod sila sa panganod. <lbl>35</lbl> Unya, nabati nila gikan sa panganod ang mga pulong: "Ang ako ning anak, ang akong pinili; pamatia siya." 
   <lbl>36</lbl> Sa paghunong sa tingog, nag-inusara na si Jesus. Adtong panahona, giluom ni sa mga tinun-an ug wala mosulti ni bisag kinsa sa ilang nakita. 
   
   Giayo ni Jesus ang patolon
   (<lbl>Mc 9:14</lbl>; <lbl>Mt 17:14</lbl>)
   <lbl>37</lbl> Sa milugsong na sila sa bukid sa sunod adlaw, gisugat siya sa daghang tawo. <lbl>38</lbl> Unya, misinggit ang usa ka lalaki gikan sa kadaghanan sa pag-ingon: "Magtutudlo, palihog tan-awa ang akong anak, bugtong siya. <lbl>39</lbl> Kon mosulod na ang espiritu, mosyagit siya dihadiha; ilambalamba siya sa espiritu ug magbula ang baba. Pasakitan una siya sa dili pa biyaan. <lbl>40</lbl> Mihangyo ko sa imong mga tinun-an sa pagpapahawa sa maong espiritu, apan wala sila makahimo." 
   <lbl>41</lbl> Mitubag si Jesus: "Mga tawong daotan ug walay pagtoo! Hangtod kanus-a magpabilin ko uban ninyo ug magpailob? Dad-a nganhi ang imong anak." <lbl>42</lbl> Nagpadulong pa lang ang bata, gidasmagan na siya sa yawa ug gilamba. Apan gibadlong ni Jesus ang daotang espiritu, giayo ang bata, ug giuli sa amahan. <lbl>43</lbl> Nanganha ang tanan sa bantogang gahom sa Diyos. 
   
   (<lbl>Mk 9:30</lbl>)
   Samtang natingala ang tanan sa gibuhat ni Jesus, miingon siya sa mga tinun-an: <lbl>44</lbl> "Itanom sa inyong panumdoman kining mga pulonga: "Itugyan sa kamot sa katawhan ang Anak sa Tawo." <lbl>45</lbl> Ang mga tinun-an wala makasabot sa gipahayag ni Jesus, kay adunay nagpugong nila sa pagsabot ini. Ug nahadlok sila pagpangutana bahin ini. 
   
   Ang labing dako
   <lbl>• 46</lbl> Unya, naglalis ang mga tinun-an kon kinsay labing dako nila. <lbl>47</lbl> Nakamatikod ini si Jesus. Busa, nagkuha siyag bata nga gipabarog sa tupad. <lbl>48</lbl> Miingon siya: "Ang modawat ining bataa sa akong ngalan, modawat nako. Ang modawat nako, modawat sa nagpadala nako. Kay ang labing gamay diha ninyo madako." 
   <lbl>49</lbl> Mitubag si Juan: "Magtutudlo, may nakit-an ming nagpapahawag yawa sa imong ngalan. Apan gidid-an siya namo, kay dili siya uban namo." <lbl>50</lbl> Apan, miingon si Jesus: "Ayaw siyag did-i. Ang dili batok ninyo, kaabin ninyo." 
   
   Wala dawata si Jesus 
   <lbl>• 51</lbl> Sa nagkaduol na ang panahon sa pagbayaw ni Jesus sa langit, mihukom siya sa pag-adto sa Jerusalem. <lbl>52</lbl> Nagpadala siyag mga sinugo sa pag-una niya. Misulod sila sa usa ka balangay sa Samaria aron pag-andam sa balay nga iyang sak-an. <lbl>53</lbl> Apan wala siya dawata, kay paingon man siya sa Jerusalem. <lbl>54</lbl> Busa, miingon kaniya ang mga tinun-an, si Jaime ug si Juan: "Ginoo, buot ka bang magtawag mig kayo sa langit aron paghimo nilang abo?" <lbl>55</lbl> Gilingi sila ni Jesus ug gibuyag. <lbl>56</lbl> Mipadayon sila sa laing lungsod. 
   
   Ang pagsunod ni Jesus 
   (<lbl>Mt 8:19</lbl>)
   <lbl>• 57</lbl> Samtang nanglakat sila, may miingon ni Jesus: "Mosunod ko nimo bisag asa ka padulong." <lbl>58</lbl> Si Jesus mitubag: "Ang mga irong ihas may lungag nga kapuy-an ug ang mga langgam, salag; apan ang Anak sa Tawo walay kahigdaan sa ulo." 
   <lbl>59</lbl> Miingon pod siya sa usa: "Sunod nako." Mitubag ni: "Ang akong amahan namatay, papaulia una ko aron paglubong niya." <lbl>60</lbl> Apan giingnan siya ni Jesus: "Pasagdi ang mga patay paglubong sa ilang patay; lakaw ug iwali ang Gingharian sa Diyos." <lbl>61</lbl> Miingon ang usa: "Mosunod ko nimo, Ginoo, apan mananghid pa ko sa akong kabanay busa, papaulia una ko." <lbl>62</lbl> Gi ingnan siya ni Jesus: "Ang nagkupot og daro unya, molingi, dili angay sa Gingharian sa Diyos."
   
   Gipadala ni Jesus ang 72
   (<lbl>Mt 10:15</lbl>; <lbl>Mc 6:7</lbl>)
   <b><lbl>10 •</lbl></b> <lbl>1</lbl> Human ini, nagpili ang Ginoo og laing 72 nga tinagurhang gipauna sa lungsod ug sa dapit nga iyang adtoan. <lbl>2</lbl> Miingon siya: "Daghan tinuod ang anihonon ug dyotay ra ang mangangani; pag-ampo sa Ginoo sa ani aron pagpadalag mangangani sa iyang uma. <lbl>3</lbl> Lakaw. Gipadala tamo nga daw mga karnero taliwala sa mga luog nga lobo. <lbl>4 Ayaw pagdalag pitaka, buyot o sandalyas. Ayawg abiabi ni bisag kinsa sa dalan. 
   <lbl>5</lbl> Bisag asang balaya nga mosulod mo, ingna ang tagbalay: 'Ang kalinaw ania ining balaya!' <lbl>6 Kon may tawong malinawon nga nagpuyo didto, ang kalinaw magpabilin niya. Apan kon wala, ang panalangin mobalik ninyo. <lbl>7</lbl> Puyo anang balaya. Kaon ug inom sa ilang lamesa, kay ang mamumuo may katungod sa sweldo. Ayawg balhinbalhin.
   <lbl>• 8</lbl> Kon dawaton mo sa lungsod, kaon sa itanyag ninyo. <lbl>9</lbl> Ayoha ang mga masakiton ug ingna sila: 'Nagkaduol na ang Gingharian sa Diyos.' 
   <lbl>10</lbl> Apan kon dili mo dawaton, adto sa tyanggihan ug sulti: <lbl>11</lbl> 'Bisan ang abog sa inyong lungsod nga mitapot sa among tiil paphaon namo ug ibilin. Angay mong masayod ug masiguro nga ang Gingharian sa Diyos mianha ninyo.' <lbl>12</lbl> Sultihan tamo nga sa Adlaw sa Hukom mas maayo pa unya alang sa Sodoma kay sa maong lungsod. 
   <lbl>13</lbl> Pagkaalaot nimo Corazin! Pagkaalaot nimo Betsaida! Daghan kaayo ang milagro nga nahimo diha ninyo! Kon nahimo pa ni sa Tiro ug Sidon, naglingkod na sila sa abo ug nagsul-ob sa sako sa pagbasol. <lbl>14</lbl> Sa walay duhaduha mas maayo alang sa Tiro ug Sidon kay kaninyo unya sa Adlaw sa Hukom. <lbl>15</lbl> Ug ikaw syudad sa Cafarnaun, unsay imoha? Ibayaw ba sa langit? Dili, ilabay hinuon sa dapit sa mga patay! 
   <lbl>16</lbl> Ang naminaw ninyo, naminaw nako. Ang nagsalikway ninyo, nagsalikway nako. Ug ang nagsalikway nako, nagsalikway sa nagpadala nako." 
   
   Pasalamat sa Amahan 
   (<lbl>Mt 11:25</lbl>)
<lbl>• 17</lbl> Ang 72 ka tinun-an namalik nga puno sa kalipay. Miingon sila: "Ginoo, bisan ang mga yawa mosunod kon tawgon namo ang imong ngalan." <lbl>18</lbl> Mitubag si Jesus: "Nakita ko si Satanas ingon sa kilat nga nahulog gikan sa langit. <lbl>19</lbl> Nakita ninyo nga gihatagan tamog gahom sa pagyatak sa mga bitin ug tanga ug pagbuntog sa tanang gahom sa kaaway. Sa ingon, walay makadaot ninyo.







1







Title:Chronicles (10)
<lbl>24:26</lbl> Ug kini sila mao ang nanagsabutsabut sa tago batok kaniya: si Zabad anak nga lalake ni Shimeath nga Ammonhanon, ug si Jozabad anak nga lalake ni Simrith ang Moabnon.

<lbl>24:27</lbl> Karon mahitungod sa iyang mga anak nga lalake, ug ang pagkadaku sa iyang mga lulan nga gitungtung kaniya, ug ang pagtukod pag-usab sa balay sa Dios, ania karon, sila nahisulat sa hubad sa kaagi sa basahon sa mga hari. Ug si Amasias nga iyang anak nga lalake naghari ilis kaniya.
<lbl>25:1</lbl> Ug si Amasias kaluhaan ug lima ka tuig ang panuigon sa pagsugod niya paghari; ug siya naghari sulod sa kaluhaan ug siyam ka tuig sa Jerusalem: ug ang ngalan sa iyang inahan mao si Joadan, sa Jerusalem.

<lbl>25:2</lbl> Ug siya nagbuhat niadtong matarung sa mga mata ni Jehova, apan wala ubani sa usa ka hingpit nga kasingkasing.

<lbl>25:3</lbl> Karon nahitabo, sa diha nga ang gingharian nalig-on na diha kaniya, nga iyang gipamatay ang mga sulogoon nga nanagpatay sa hari nga iyang amahan.

<lbl>25:4</lbl> Apan wala niya patya ang ilang mga anak, kondili nagbuhat hinoon sumala sa nahasulat sa Kasugoan sa basahon ni Moises, sumala sa gisugo ni Jehova, nga nagaingon: Ang mga amahan dili mamatay alang sa mga anak, ni ang mga anak mamatay alang sa mga amahan; kondili ang tagsatagsa ka tawo mamatay alang sa iyang kaugalingong sala.

<lbl>25:5</lbl> Labut pa gitigum pagtingub ni Amasias ang Juda, ug gihusay sila sumala sa mga balay sa ilang mga amahan, ilalum sa mga capitan sa linibo ug mga capitan sa mga ginatus, bisan ang tibook Juda ug Benjamin: ug iyang giihap sila sukad sa may kaluhaan ka tuig ang panuigon ug paingon sa itaas, ug may nakaplagan kanila nga totolo ka gatus ka libong tawo nga mga pinili, takus nga makaadto sa gubat, nga makagamit sa bangkaw ug taming.

<lbl>25:6</lbl> Siya misuhol usab sa usa ka gatus ka libo nga mga gamhanang tawo sa kaisug gikan sa Israel sa usa ka gatus ka talento nga salapi.

<lbl>25:7</lbl> Apan may miabut nga usa ka tawo sa Dios kaniya, nga nagaingon: Oh hari, ayaw pagpaubana ang lasundalohan sa Israel kanimo; kay si Jehova wala magauban sa Israel, nga kong sayron, kauban sa tanang mga anak sa Ephraim.

<lbl>25:8</lbl> Apan kong ikaw umadto, himoa ang pagkamaisugon gayud, pagmabaskugon alang sa gubat: ang Dios magapukan kanimo sa atubangan sa kaaway; kay ang Dios may gahum sa pagtabang, ug sa pagpukan.

<lbl>25:9</lbl> Ug si Amasias miingon sa tawo sa Dios: Apan unsay among buhaton alang sa usa ka gatus ka talento nga akong gihatag sa kasundalohan sa Israel? Ug ang tawo sa Dios mitubag: Si Jehova makahatag kanimo sa labi pa kadaghan kay niini.

<lbl>25:10</lbl> Unya si Amasias mibulag kanila, nga kong sayron, ang kasundalohan nga nangabut kaniya gikan sa Ephraim, aron sa pagpauli pag-usab: busa ang ilang kasuko misilaub uyamut batok sa Juda, ug sila mingpauli puno sa mabangis nga kasuko.

<lbl>25:11</lbl> Ug si Amasias nagmaisugon, ug gimandoan niya ang iyang katawohan, ug miadto sa Walog sa Asin, ug gilaglag ang mga anak sa Seir nga may napulo ka libo.

<lbl>25:12</lbl> Ug ang ilang napulo ka libo gidala nga buhi sa mga anak sa Juda, ug gidala sila ngadto sa kinatumyan sa pangpang, ug gipanghulog sila gikan sa kinatumyan sa pangpang, mao nga sila nangadugmok.

<lbl>25:13</lbl> Apan ang mga tawo sa kasundalohan nga gipasibug ni Amasias, nga sila dili mag-uban kaniya ngadto sa gubat, misulong sa mga ciudad sa Juda sukad sa Samaria bisan ngadto sa Bethron, ug minglaglag gikan kanila sa totolo ka libo, ug nakadala ug daghang mga inagaw.

<lbl>25:14</lbl> Karon nahitabo, sa tapus nga si Amasias miabut gikan sa pagpamatay sa mga Edomhanon, nga iyang gidala ang mga dios sa mga anak sa Seir, ug iya kining gipahamutang aron mahimo kini nga iyang mga dios, ug nagyukbo siya sa iyang kaugalingon sa atubangan niini, ug nagsunog sa mga incienso alang kanila.

<lbl>25:15</lbl> Mao nga ang kasuko ni Jehova misalaub batok kang Amasias, ug iyang gipasugoan siya sa usa ka manalagna, nga miingon kaniya: Nganong nangita ikaw sa mga dios sa katawohan, nga wala makaluwas sa ilang kaugalingong katawohan gikan sa imong kamot?

<lbl>25:16</lbl> Ug nahitabo, sa nakigsulti siya kaniya, nga ang hari miingon kaniya: Naghimo ba kami kanimo nga magtatambag sa hari? Hunong; ngano bang pagahampakon ka? Busa ang manalagna mihunong, ug miingon: Ako nahibalo nga ang Dios nagtinguha sa paglaglag kanimo, tungod kay ikaw nagbuhat niini, ug wala magpatalinghug sa akong pagtambag?

<lbl>25:17</lbl> Unya si Amasias nga hari sa Juda nagpakitambag, ug gipaadtoan si Joas, anak nga lalake ni Joachaz ang anak nga lalake ni Jehu, nga hari sa Israel, nga nagaingon: Umari ka, magtinan-away kita ang usa ug usa sa nawong.

<lbl>25:18</lbl> Ug si Joas nga hari sa Israel nagpaadto kang Amasias nga hari sa Juda, nga nagaingon: Ang tunok nga didto sa Libano gipadala ngadto sa cedro nga didto sa Libano, nga nagaingon. Ipaasawa ang imong anak nga babaye sa akong anak nga lalake: ug didtoy miagi nga usa ka ihalas nga mananap nga didto sa Libano, ug gitumban ang tunok.

<lbl>25:19</lbl> Ikaw miingon: Ania karon, imong gihampak ang Edom; ug ang imong kasingkasing nagbayaw kanimo sa pagpagarbo: pabilin ka karon sa balay, nganong nagahagit ka sa imong kadautan, aron ikaw mapukan, bisan ikaw, ug ang Juda uban kanimo?

<lbl>25:20</lbl> Apan si Amasias dili buot nga magpatalinghug; kay kadto gikan sa Dios, aron iyang itugyan sila ngadto sa kamot sa ilang mga kaaway, tungod kay sila nangita sa mga dios sa Edom.

<lbl>25:21</lbl> Busa si Joas nga hari sa Israel miadto; ug siya ug si Amasias hari sa Juda nanagtinan-away ang usa ug usa sa nawong didto sa Beth-semes, nga sakup sa Juda.

<lbl>25:22</lbl> Ug ang Juda nahimutang sa hilabihan kangil-ad nga kahimtang sa atubangan sa Israel; ug sila nangalagiw ang tagsatagsa ka tawo ngadto sa iyang balong-balong.

<lbl>25:23</lbl> Ug gikuha ni Joas nga hari sa Israel si Amasias nga hari sa Juda, ang anak nga lalake ni Joas, ang anak nga lalake ni Joachaz, sa Beth-semes, ug gidala siya ngadto sa Jerusalem, ug gigun-ob ang kuta sa Jerusalem, sukad sa ganghaan sa Ephrain ngadto sa nasikohang ganghaan, upat ka gatus ka maniko,

<lbl>25:24</lbl> Ug iyang gikuha ang tanang bulawan ug salapi, ug ang tanang mga sudlanan nga hingpalgan diha sa balay sa Dios nga diha kang Obed-edom, ug ang mga bahandi sa balay sa hari, mga tawo nga gipatinga usab, ug mipauli ngadto sa Samaria.

<lbl>25:25</lbl> Ug si Amasias anak nga lalake ni Joas nga hari sa Juda mipuyo pa sulod sa napulo ug lima ka tuig tapus sa kamatayon ni Joas anak nga lalake ni Joachaz nga hari sa Israel.

<lbl>25:26</lbl> Karon ang uban nga mga buhat ni Amasias, sinugdan ug katapusan, ania karon, wala ba sila mahisulat sa basahon sa mga hari sa Juda ug sa Israel?

<lbl>25:27</lbl> Karon sukad sa panahon nga si Amasias misimang gikan sa pagnunot kang Jehova sila naghimo ug usa ka pagsabutsabut sa tago batok kaniya sa Jerusalem; ug siya mikalagiw ngadto sa Lachis: apan ilang gipaadtoan siya didto sa Lachis ug didto siya patya.

<lbl>25:28</lbl> Ug ilang gidala siya pagbalik nga gitungtong ibabaw sa mga kabayo, ug gilubong siya uban sa iyang mga amahan didto sa ciudad sa Juda.
<lbl>26:1</lbl>  Ug gikuha sa tibook katawohan sa Juda si Uzzias, nga may napulo ug unom ka tuig ang panuigon, ug gihimo siyang hari ilis sa iyang amahan nga si Amasias.

<lbl>26:2</lbl> Iyang gitukod ang Eloth, ug giuli kini sa Juda, sa human niana ang hari natulog uban sa iyang mga amahan.

<lbl>26:3</lbl> Napulo ug unom ka tuig ang panuigon ni Uzzias sa pagsugod niya paghari; ug siya naghari sulod sa kalim-an ug duha ka tuig sa Jerusalem: ug ang ngalan sa iyang inahan mao si Jecholia, sa Jerusalem.

<lbl>26:4</lbl> Ug iyang gibuhat kadtong matarung sa mga mata ni Jehova, sumala sa tanan nga gibuhat ni Amasias nga iyang amahan.

<lbl>26:5</lbl> Ug nagpadayon siya sa iyang kaugalingon sa pagpangita sa Dios sa mga adlaw ni Zacharias, nga may salabutan sa panan-awon sa Dios: ug sa kadugayon nga siya nangita kang Jehova, ang Dios naghimo kaniya nga mauswagon.

<lbl>26:6</lbl> Ug siya miadto ug nakiggubat batok sa mga Filistehanon, ug gilumpag ang kuta sa Gath, ug ang kuta sa Jabnia, ug ang kuta sa Asdod; ug iyang gitukod ang mga ciudad sa kayutaan sa Asdod, ug sa mga Filistehanon.

<lbl>26:7Vv Ug ang Dios mitabang kaniya batok sa mga Filistehanon, ug batok sa mga Arabianhon nga nagpuyo sa Gur-baal, ug sa mga taga-Meunim.

<lbl>26:8</lbl> Ug ang mga Ammonhanon nanag-buhis kang Uzzias: ug ang iyang ngalan nabantug ngadto sa halayong dapit bisan ngadto sa alagianan sa pagsulod mo sa Egipto; kay siya nagtubo sa pagkamakusganon gayud.

<lbl>26:9</lbl> Labut pa gitukod ni Uzzias ang mga torre sa Jerusalem sa nasikohang ganghaan, ug sa walog nga ganghaan, ug sa likoanan sa kuta, ug gikutaan kini.

<lbl>26:10</lbl> Ug siya nagtukod ug mga torre didto sa kamingawan, ug nagbuhat sa daghang mga atabay, kay daghan siyang panon sa vaca; sa kinaubsan nga yuta usab ug sa kapatagan: ug siya may mga mag-uuma ug mga magbalantay sa kaparrasan sa kabukiran ug sa mga mabungaon nga mga kaumahan; kay siya mahigugmaon sa pagkamag-uuma.

<lbl>26:11</lbl> Labut pa si Uzzias may usa ka kasundalohan sa mga tawo nga iggugubat, nga nagagula sa pagpakiggubat sa pinanon, sumala sa gidaghanon sa ilang pag-ihap nga gihimo ni Jehiel ang kalihim ug si Maasias nga punoan, ilalum sa kamot ni Hananias, usa sa mga capitan sa hari.

<lbl>26:12</lbl> Ang tibook nga gidaghanon sa mga pangulo sa mga balay sa mga amahan, bisan ang mga tawong maisug, may duha ka libo ug unom ka gatus.

<lbl>26:13</lbl> Ug ilalum sa ilang kamot mao ang usa ka kasundalohan, nga totolo ka gatus ka libo ug pito ka libo ug lima ka gatus, nga nakiggubat uban sa dakung gahum, aron sa pagtabang sa hari batok sa kaaway.

<lbl>26:14</lbl> Ug si Uzzias nag-andam alang kanila, bisan alang sa tibook panon, mga taming, ug mga bangkaw, ug mga salokot, ug mga saput nga hiningbis, ug mga pana, ug mga bato nga igsasaplong.

<lbl>26:15</lbl> Ug iyang gihimo sa Jerusalem ang mga maquina, minugna sa batid nga mga tawo, nga igabutang sa mga torre ug ibabaw sa mga torre sa mga pamag-ang, diin himoa ang mga pagpana ug mga pangbuno sa mga bato. Ug ang iyang ngalan nabantug sa bisan diin; kay siya gitabangan sa katingalahan gayud nga paagi, hangtud nga siya nalig-on.

<lbl>26:16</lbl> Apan sa nalig-on na siya, ang iyang kasingkasing nagmapahitas-on, mao nga siya naghimo sa mangil-ad, ug siya nakalapas batok kang Jehova nga iyang Dios; kay miadto siya sa templo ni Jehova aron sa pagsunog sa incienso ibabaw sa halaran sa incienso.

<lbl>26:17</lbl> Ug si Azarias nga sacerdote, minunot kaniya, ug uban kaniya ang kawaloan ka sacerdote ni Jehova, nga mga maisug nga tawo:

<lbl>26:18</lbl> Ug sila mingsukol kang Uzzias nga hari, ug ming-ingon kaniya: Kana dili katungdanan nimo, Uzzias, ang pagsunog sa incienso kang Jehova, kondili sa mga sacerdote ang mga anak nga lalake ni Aaron, nga gipanggahin alang sa Dios aron sa pagsunog sa incienso: gumula ka gikan sa balaan nga puloy-anan; kay ikaw nakalapas; dili kana alang sa imong kadungganan nga gikan kang Jehova nga Dios.

<lbl>26:19</lbl> Unya si Uzzias nasuko; ug siya may usa ka incensario diha sa iyang kamot aron sa pagsunog sa incienso; ug samtang nga nasuko pa siya sa mga sacerdote, ang sanla migula sa iyang agtang diha sa atubangan sa mga sacerdote sulod sa balay ni Jehova, tupad sa halaran sa incienso.

<lbl>26:20</lbl> Ug si Azarias ang labawng sacerdote, ug ang tanang mga sacerdote, mingtan-aw kaniya, ug, tan-awa, siya may sanla diha sa iyang agtang, ug ilang gipagula siya sa pagdali gikan didto; oo, siya gayud ang midali paggula, tungod kay si Jehova naghampak kaniya.

<lbl>26:21</lbl> Ug si Uzzias nga hari maoy usa ka sanlahon hangtud sa adlaw sa iyang kamatayon, ug nagpuyo sa usa ka linain nga balay, tungod kay usa man ka sanlahon; kay siya giputol gikan sa balay ni Jehova: ug si Joatham nga iyang anak nga lalake maoy nagdumala diha sa balay sa hari, nagmaghuhukom sa katawohan sa yuta.








5







Title:Marco (3)
   <b><lbl>6 •</lbl><b> <lbl>1</lbl> Mibiya didto si Jesus ug mibalik sa kaugalingong nasod ug misunod niya ang iyang mga tinun-an. <lbl>2</lbl> Sa adlaw sa pahulay, mitudlo siya sa sinagoga. Hapit tanan nga nakadungog niya natingala. Matud pa nila: "Diin man siya ining tanan? Unsang matanga sa kaalam ang gihatag kaniya nga makahimo man siyag mga milagro? <lbl>3</lbl> Dili ba, ang panday man siya nga anak ni Maria, ug igsoon ni Jaime, Jose, Judas ug Simon. Ang iyang mga igsoong babaye, dili ba, nia man uban nato?" Tungod ini nasakit sila ni Jesus. 
   <lbl>4</lbl> Busa, miingon siya: "Ang propeta gisaway sa iyang nasod, taliwala sa iyang kaliwat ug pamilya." <lbl>5</lbl> Si Jesus dili makahimo didtog mga milagro. Giayo lang niya ang pipila ka masakiton pinaagi sa pagtapion sa iyang kamot. <lbl>6</lbl> Siya mismo nahibulong nganong dili sila manoo. 
   
   Gipadala ni Jesus ang 12
   (<lbl>Mt 10:1</lbl>; <lbl>Lc 9:1</lbl>; <lbl>10:1</lbl>)
   <lb>6</lbl> Misuroy si Jesus sa kabalangayan nga nagtudlo. <lbl>7</lbl> Gitawag niya ang 12 ug gipadala sa tinagurha; gihatagag gahom sa pag-abog sa mga daotang espiritu <lbl>8</lbl> ug gisugo sa dili pagdala og bisag unsa sa panaw, gawas sa sungkod. Walay pagkaon, walay bag, walay kwarta sa mga bakos. <lbl>9</lbl> Dili sila makagamit og sandalyas; ang tapot ra sa lawas ang dad-on. 
   <lbl>10</lbl> Mipadayon siya: "Puyo sa balay diin gidawat mo ug pabilin dinha hangtod sa inyong pagbiya. <lbl>11</lbl> Kon may dapit nga dili modawat ninyo ug ang mga tawo dili maminaw, biyai nang dapita human mataktak ang abog sa inyong tiil. Mosaksi ni batok nila." 
   <lbl>12</lbl> Nanglakaw sila nga nagwali nga karon na ang panahon pag-usab. <lbl>13</lbl> Nagpagawas silag daghang yawa ug nag-ayo sa daghang masakiton pinaagi sa paghilog. 
   
   Gilunggoan si Juan Bautista
   (<lbl>Mt 14:1</lbl>; <lbl>Lc 9:7</lbl>)
   <lbl>• 14</lbl> Si Hari Herodes nakadungog sab bahin ni Jesus kansang ngalan nainila na kaayo. Dunay pipila ka tawo nga nag-ingon: "Si Juan, ang Magbubunyag, gibanhaw sa mga minatay. Tungod ini, may gahom siya sa paghimog mga milagro." <lbl>15</lbl> Ang uban nakahunahuna: "Si Elias siya;" ang uban: "propeta siya sama sa mga propeta sa kanhiayng panahon." <lbl>16</lbl> Sa pagkadungog ini ni Herodes, mituaw siya: "Bisag gipalunggoan ko sa ulo si Juan, gibanhaw siya sa mga patay!" 
   <lbl>17</lbl> Kini ang nahitabo. Gipadakop ni Herodes si Juan, gipagapos ug gipabalhog sa bilanggoan tungod ni Herodias, asawa sa iyang igsoon, si Felipe, nga gipangasawa niya. <lbl>18</lbl> Miingon kaniya si Juan: "Dili makataronganon ang pagpakigpuyo nimo sa asawa sa imong igsoon." <lbl>19</lbl> Si Herodes naligutgot ni Juan nga buot niyang patyon. Apan dili siya makahimo, <lbl>20</lbl> kay nagrespito siya ni Juan. Nasayod siya nga si Juan tarong nga pagkatawo ug balaan busa, wala niya pahilabti. Gawas pa, ganahan siyang maminaw ni Juan. Bahalag makasamok sa konsensya ang iyang madungog. 
   <lbl>21</lbl> Nakakitag higayon si Herodias sa adlaw ni Herodes. Sa panihapon nga giandam anang adlawa alang sa mga pangulong opisyal, mga punoan, kadagkoan sa kasundalohan ug mga importanting tawo sa Galilea, <lbl>22</lbl> ang anak nga babaye ni Herodias mipasundayag. Misayaw siya. Nahimuot kaayo si Herodes ug ang mga dinapit. Busa, ang hari miingon sa dalaga: "Pangayo sa imong gusto, kay hatagan ka." <lbl>23</lbl> Nanumpa pa ang hari: "Hatagan tikaw sa imong pangayoon, bisag katunga pa sa akong gingharian." <lbl>24</lbl> Miadto ang dalaga sa inahan ug nangonsulta: "Unsay akong pangayoon?" Mitubag ang inahan: "Ang ulo ni Juan, ang Magbubunyag." <lbl>25</lbl> Ang dalaga midalagan sa hari ug mipadayag sa iyang gipangayo: "Buot ko nga hatagan ko nimo dinhi karon sa ulo ni Juan, ang Magbubunyag, sa usa ka panaksan." 
   <lbl>26</lbl> Naguol pag-ayo ang hari. Apan tungod sa panumpa ug sa mga tawo nga naglingkod uban niya, dili siya makabalibad sa gipangayo. <lbl>27</lbl> Dihadiha ang hari nagsugog berdugo sa paglunggo ni Juan ug pagdala sa ulo. Miadto ni sa bilanggoan ug gilunggoan si Juan. <lbl>28</lbl> Gidala ang ulo sulod sa plato ug gihatag sa dalaga nga midala ini sa inahan. <lbl>29</lbl> Sa pagkadungog sa mga tinun-an ni Juan, miadto sila ug gikuha ang lawas unya, gilubong. 
   
   Si Jesus, magbalantay ug propeta 
   <lbl>• 30</lbl> Namalik ang apostoles ug nangasoy kang Jesus sa tanan nga ilang nahimo ug natudlo. <lbl>31</lbl> Miingon si Jesus: "Pangadto mo sa dapit nga awaaw aron pagpahulay." Dinhay daghang tawo nga nangabot ug nanglakaw. Wala nay panahon ang mga apostol bisan gani sa pagpangaon. <lbl>32</lbl> Busa, nanakay sila sa sakayan paingon sa awaawng dapit. 
   <lbl>33</lbl> Apan nakit-an sila sa katawhan ug may daghan nga nakatag-ag asa sila padulong. Busa, gikan sa tanang lungsod nanglakaw ang mga tawo paingon sa adtoan sa mga apostol. Nag-una pa silag abot. <lbl>34</lbl> Sa pagkawas ni Jesus, nakita niya ang dakong pundok sa katawhan. Naluoy siya, kay sama sila sa toril nga way magbalantay. Unya, misugod siyag tudlo og daghang butang. 
   
   Ang unang milagro sa mga pan 
   (<lbl>Mt 14:13</lbl> ; <lbl>Lc 9:10</lbl>; <lbl>Jn 6:1</lbl>)
   <lbl>• 35</lbl> Sa hapon na kaayo nanuol ni Jesus ang iyang mga tinun-an ug miingon: "Awaaw ning dapita ug hapon na kaayo. <lbl>36</lbl> Palakta ang katawhan ug paadtoa sa mga uma ug sa silingang kabalangayan aron pagpalit og pagkaon." 
   <lbl>37</lbl> Mitubag si Jesus: "Pakan-a sila. Kamoy pakaon nila." Mitubag ang mga tinun-an: "Manglakaw ba mi aron pagpalit og pan nga balig 200 ka salapi alang nila?" <lbl>38</lbl> Apan si Jesus miingon: "May pan ba mo? Pila kabuok? Adtoa ug susiha." Nasayran ni sa mga tinun-an ug miingon: "May lima ka pan ug duha ka isda." 
   <lbl>39</lbl> Gisugo sila ni Jesus pagpalingkod sa katawhan sa lunhawng balili. 40 Gipapundokpundok ni sa tagmanggatos ug tagsingkwenta. <lbl>41</lbl> Unya, gikuha ni Jesus ang lima ka pan ug duha ka isda. Mihangad siya sa langit ug nanalangin. Gipikaspikas niya ang pan ug gihatag sa iyang mga tinun-an aron ibahinbahin sa katawhan. Iya sab nga gipapud-apod ang mga isda. 
   <lbl>42</lbl> Nangaon ang tanan ug nabusog. <lbl>43</lbl> Unya, ang mga tinun-an nakahipos og 12 ka baskit nga puno sa mga piraso sa pan ug isda. <lbl>44</lbl> 5,000 ka lalaki ang nangaon. 
   
   Milakaw sa tubig si Jesus
   (<lbl>Mt 14:22</lbl>; <lbl>Jn 6:16</lbl>)
   <lbl>• 45</lbl> Dihadiha gipugos ni Jesus ang iyang mga tinun-an sa pagsakay sa usa ka bangka ug pagtabok sa lanaw, sa may Betsaida, samtang gipapauli niya ang katawhan. <lbl>46</lbl> Sa namauli na ang mga tawo, miadto siya nga nag-inusara sa usa ka bungtod aron pag-ampo. 
   <lbl>47</lbl> Sa gabii, layo na kaayo ang bangka sa lanaw, ug diha pa siya sa baybayon nga morang usa. <lbl>48</lbl> Nakita ni Jesus nga ang iyang mga tinun-an naglisudlisod pagpamugsay, kay sungsongon man ang hangin. Sa wala pa mosilang ang adlaw miadto siya nila nga naglakaw sa tubig. Mosaylo unta siya.
   <lbl>49</lbl> Apan sa pagkakita nila nga naglakaw siya sa lanaw, nagtoo sila nga nagmulto. Naniyagit sila, <lbl>50</lbl> kay nakakita man niya ang tanan ug nalisang sila. Apan mitawag siya gilayon: "Ayawg kahadlok. Salig. Ako ni." <lbl>51</lbl> Misulod si Jesus sa bangka uban nila ug mikalma ang hangin. Apan nahadlok sila pag-ayo, <lbl>52</lbl> kay wala man nila masabti ang nahitabo sa mga pan. Huyang pa ang ilang salabotan. 
   <lbl>53</lbl> Sa tabok sa lanaw mikawas sila sa baybayon sa Genesaret ug gihigot ang bangka. <lbl>54</lbl> Sa pag-abot gyod nila ang mga tawo nakaila dayon ni Jesus, ,lbl>55</lbl> ug ang balita mikaylap sa tibuok dapit. Bisag diin siya, gidala kaniya ang mga masakiton nga naghigda sa banig. <lbl>56</lbl> Bisag asa siya paingon, sa kabalangayan, sa kalungsoran, sa kaumahan, gidala kaniya ang mga masakiton aron makahikap sa sidsid sa iyang kupo. Ang nakahikap, nangaayo. 
   
   Tinuod nga kahinlo 
   (<lbl>Mt 15:10</lbl>; <lbl>Lc 6:39</lbl>)
   <b><lbl>7 •</lbl></b> <lbl>1</lbl> Usa ana ka adlaw nagpundok uban ni Jesus ang mga Pariseo ug pipila ka magtutudlo sa Balaod nga bag-o lang miabot gikan sa Jerusalem. 
   <lbl>2</lbl> Namatikdan nila nga pipila sa iyang tinun-an nangaon, apan hugawg kamot. Sa ato pa, wala manghinaw. <lbl>3</lbl> Ang mga Pariseo ug ang tanang Judio dili mokaon nga dili manghinaw. Gituman nila ang tradisyon nga ilang nadawat gikan sa katigulangan. <lbl>4</lbl> Dili pod sila mangaon kon gikan sila sa merkado nga dili makapanghugas sa kaugalingon. Duna pa silay ubang balansayon nga gituman. Pananglitan, ang seremonyas sa paghugas sa mga tasa, kulon ug plato. 
   <lbl>5</lbl> Busa, gipangutana siya sa mga Pariseo ug magtutudlo sa Balaod: "Nganong wala magtuman ang imong mga tinun-an sa mga balansayon sa atong katigulangan? Nangaon sila nga hugawg kamot." 
   <lbl>6</lbl> Mitubag si Jesus: "Naa ra mo kutob sa ikapakita sa tawo. Tukma kaayo ang gipanagna ni Isaias bahin ninyo sa pagsulat: Gipasidunggan ko ining mga tawhana sa ilang ngabil. Apan layo nako ang ilang kasingkasing. <lbl>7</lbl> Ang ilang pagsimba walay bili alang nako, kay ang ilang gipanudlo nga mga balaod hinimo lang sa tawo. <lbl>8</lbl> Gihiklin ninyo ang kasugoan sa Diyos aron pagsubay pag-ayo sa mga balansayon nga hinimo sa tawo."
   <lbl>9</lbl> Ug miingon si Jesus: "Maayo mong mosalikway sa kasugoan sa Diyos aron pagtakda sa kaugalingong balansayon. <lbl>10</lbl> Pananglitan, si Moises nag-ingon: Tahora ang amahan ug inahan; Patyon sab ang manunglo sa amahan ug inahan. <lbl>11</lbl> Apan inyong gipasagdan ang mosulti sa amahan ug inahan: dili ko makatabang ninyo. Gitigom ko ang tanan nga akoa alang sa templo. <lbl>12</lbl> Niining kasoha, gidid-an siya sa pagtabang sa ginikanan. <lbl>13</lbl> Gikuhaan ninyog bili ang pulong sa Diyos pinaagi sa mga balansayon nga inyong gipasunod nila ug sa daghang gihimo ninyo nga sama ini." 
   <lbl>• 14</lbl> Unya, gitawag ni Jesus ang katawhan ug giingnan: "Kamong tanan, pamati ug paningkamot nga makasabot mo. <lbl>15</lbl> Walay gikan sa gawas nga mosulod ni bisag kinsa nga makapahugaw niya. Ang mogawas hinuoy makapahugaw. <lbl>16</lbl> Ang may dalunggan, paminaw." 
   <lbl>17</lbl> Sa balay, layo sa pundok sa katawhan, nangutana ni Jesus bahin ini ang iyang mga tinun-an. <lbl>18</lbl> Mitubag siya: "Sa ato pa, wala pod mo makasabot? Wala ba ninyo makita nga bisag unsa nga gikan sa gawas dili makahugaw sa tawo? <lbl>19</lbl> Kay mosulod ni dili paingon sa kasingkasing; adto ra sa tiyan. Sa kataposan ipagawas ni." 
   <lbl>20</lbl>Mipadayon siya sa pag-ingon: "Ang mogawas maoy makapahugaw sa tawo. <lbl>21 Kay ang daotang laraw naggikan sa kasingkasing, ang daotang mga butang, ang pangawat, pagpatay, panapaw, <lbl>22</lbl> kasina, kahakog, pagdumot, panglimbong, pagbutangbutang, kamapahitas-on ug ang binuang, <lbl>23</lbl> kining tanan naggikan sa sulod busa, makapahugaw sa tawo." 
   
   Ang pagtoo sa Sirofenisyana 
   (<lbl>Mt 15:21</lbl>)
   <lbl>• 24</lbl> Mibiya si Jesus adtong dapita, miadto sa utlanan sa Tiro ug misulod sa usa ka balay sa tinguha nga walay masayod ini. Apan dili siya makatago. <lbl>25</lbl> May babaye kansang anak nga dalagita giyawaan, nga nakadungog bahin ni Jesus. Miduol ug mihapa sa tiilan ni Jesus <lbl>26</lbl> ang babaye nga pagano ug taga Sirofenicia. Mihangyo siya sa pagpapahawa sa yawa sa iyang anak. 
   <lbl>27</lbl> Giingnan siya ni Jesus: "Pakan-og una ang mga anak. Dili makataronganon nga kuhaon ang ilang pagkaon ug ilawog sa mga iro." <lbl>28</lbl> Apan mitubag siya: "Oo, Ginoo, apan bisan ang mga iro ilalom sa lamesa makakaon sa momho sa mga anak." <lbl>29</lbl> Unya, giingnan siya ni Jesus: "Tungod sa imong gisulti, padayon paglakaw. Mipahawa ang yawa sa imong anak." <lbl>30</lbl> Sa balay nakita sa babaye nga naghigda ang bata. Wala na ang yawa. 
   
   Giayo ang bungol ug ang amang
   <lbl>• 31</lbl> Mibalik si Jesus gikan sa Tiro ug Sidon, ug miadto sa Lanaw sa Galilea. Sa kayutaan sa Decapolis <lbl>32</lbl> gidad-an siyag usa ka bungol ug amang, ug gihangyo pagtapion sa iyang kamot sa masakiton. 
   <lbl>33</lbl> Gilain siya ni Jesus sa pundok, gikulkog ang dalunggan ug gihikap ang dila sa tudlong gilawayan. <lbl>34</lbl> Unya, miyahat siya sa langit ug midaghong. Giingnan niya ang tawo: "Effeta," sa ato pa, "Maabli ka." 
   <lbl>35</lbl> Naablihan ang dalunggan tawo ug miluag ang dila - maayo na kaayog sinultihan. <lbl>36 Dayon, gidid-an sila ni Jesus sa pagsugilon ini kang bisag kinsa. Apan tungod sa iyang pagdili, misamot silag panugilon. <lbl>37</lbl> Busa, nakurat ang katawhan. Nakaingon sila: "Giayo niya ang tanan; nakadungog ang bungol ug nakasulti ang amang." 
   
   Ikaduhang milagro sa pan 
   (<lbl>Mt 15:32</lbl>)
   <b><lbl>8 •</lbl></b> 1</lbl> Human adtong hitaboa, diha na sab si Jesus sa taliwala sa dakong pundok sa katawhan nga way makaon. Busa, gitawag niya ang mga tinun-an ug giingnan: <lbl>2</lbl> "Naluoy ko pag-ayo sa katawhan. Tulo na ka adlaw nga nakig-uban sila nako ug wala silay kaon. <lbl>3</lbl> Kon papaulion ko silang gutom, tingalig kuyapan sila sa dalan. Ang uban ra ba layog gigikanan." 








1







Title:Mateo (9)
   Ang pagkaalaot sa mga Pariseo
   (<lbl>Lc 11:39</lbl>)
   <lbl>• 13</lbl> Busa, pagkaalot ninyo, mga magtutudlo sa Balaod ug Pariseo, tigpakaaron-ingnon! Gitakpan ninyo ang ganghaan ug gibabagan ang katawhan sa pagsulod sa gingharian sa Langit. Kamo mismo dili mosulod ug gibabagan ninyo ang buot mosulod. 
   <lbl>14</lbl> Pagkaalaot ninyo, mga magtutudlo sa Balaod ug Pariseo, tigpakaaron-ingnon! <lbl>15</lbl> Mopanaw mo sa kadagatan ug kayutaan aron pagkabig sa mga pagano ngadto sa Diyos, apan ang nakabig gihimong mga anak sa impyerno, labaw kadaotan kay kaninyo. 
   <lbl>16</lbl> Pagkaalaot ninyo, mga giyang buta! Nag-ingon mo: Ang panumpa sa Templo dili kinahanglang tumanon, apan ang panumpa sa bahandi nga gihalad sa Templo kinahanglang tuma-non. <lbl>17</lbl> Mga buta nga buangbuang! Hain may mas bililhon: ang bulawan nga naa sa Templo o ang Templo ba nga nakapabalaan sa bulawan? Nag-ingon mo: <lbl>18</lbl> Kon may manumpa sa altar, dili siya kinahanglang motuman ini. Apan kon manumpa siya sa mga halad sa altar, pagatumanon ni niya. <lbl>19</lbl> Mga buta! Hain may labawg bili: ang mga halad sa alampoanan o ang alampo-anan nga nagbalaan sa halad? <lbl>20</lbl> Ang nanumpa sa alampoanan nakapanum-pa sa alampoanan ug sa tanang naa ini. <lbl>21</lbl> Ang nanumpa sa Templo naka-panumpa ini ug sa Diyos nga nagpuyo sa Templo. <lbl>22</lbl> Ang nanumpa sa langit nakapanumpa sa trono sa Diyos ug sa naglingkod ini. 
   <lbl>23</lbl> Pagkaalaot ninyo, mga magtutudlo sa Balaod ug Pariseo, tigpakaaron-ingnon! Wala mo malimot sa mga lamas sama sa herbabwena, sa anis ug sa kaningag dihang nagbayad mo sa ika-10 nga bahin. Apan wala ninyo tumana ang labing importanti sa Balaod sama sa hustisya, kaluoy, ug pagtoo. Kinahanglan ning buhaton, sa walay pagsalikway sa uban. <lbl>24</lbl> Mga giya nga buta! Salaon ninyo ang lamok, apan lamyon ang kamelyo. 
   <lbl>25</lbl> Pagkaalaot ninyo, mga magtutudlo sa Balaod ug Pariseo, tigpakaaron-ingnon! Gipuno ninyo ang plato ug baso sa pangawat ug kabangis. Unya, inyo ning gipanalanginan. <lbl>26</lbl> Buta nga mga Pariseo! Putlia pag-una ang sulod, mahinlo pod unya ang gawas. 
   <lbl>27</lbl> Pagkaalaot ninyo, mga magtutudlo sa Balaod ug Pariseo, tigpakaaron-ingnon! Sama mo sa mga pantyon nga gipaputi. Nindot tan-awon, apan sa sulod naa ang patayng kabukogan ug kahugawan. <lbl>28</lbl> Sa ingon, nagpakita mo isip makidiyos atubangan sa mga tawo. Apan puno mo sa pagpakaaron-ingnon ug kadaotan. 
   <lbl>• 29</lbl> Pagkaalaot ninyo, mga magtutudlo sa Balaod ug mga Pariseo, tigpakaaron-ingnon! Nagpatukod mog mga lubnganan alang sa mga propeta ug gidayandayanan ninyo ang mga bantayog sa mga balaan. <lbl>30</lbl> Nag-ingon mo: kon nagpuyo pa mi sa panahon sa atong katigulangan, dili unta mi mouyon nga ang mga propeta patyon. <lbl>31</lbl> Apan gisugid ninyo nga mga kaliwat mo sa nagpatay sa mga propeta. <lbl>32</lbl> Taposa karon ang nasugdan sa inyong katigulangan! 
   <lbl>33</lbl> Mga bitin, kaliwat sa mga bitin! Unsaon ninyo paglikay sa silot sa impyerno? <lbl>34</lbl> Gikan karon, padad-an tamog mga propeta, mga maalamon, ug mga magtutudlo. Apan inyo silang punggotan sa ulo ug ilansang. Latoson ang uban sa mga sinagoga o hinginlan sa usa ka dakbayan ngadto sa lain. 
   <lbl>35</lbl> Tungod ini, kamoy manubag sa giulang dugo sa way sala sa kalibotan. Gikan sa dugo ni Abel, ang tarong, ngadto sa dugo ni Zacarias, anak ni Barequias, nga inyong gipatay sa halaran sa Templo. <lbl>36</lbl> Sa pagkatinuod sultihan tamo: Ang kaliwatan karon magbayad ining tanan.
   <lbl>• 37</lbl> Jerusalem, Jerusalem! Gipatay mo ang mga propeta ug gibato ang gipadala kanimo sa Diyos! Pagkadag-hang higayon nga buot kong mogakos sa tanan mong anak, apan nagdumili ka! <lbl>38</lbl> Karon, mabiniyaan ka ug ang imong balay. <lbl>39</lbl> Sultihan tamo nga dili na mo makakita nako hangtod nga moingon mo: "Bulahan siya nga mian-hi sa ngalan sa Ginoo!" 
   
   Pagkagun-ob ug kataposan
   (<lbl>Mc 13</lbl>; <lbl>Lc 21</lbl>; <lbl>17:23 12:36</lbl>)
   <b><lbl>24 •</lbl></b> <lbl>1</lbl> Mibiya si Jesus sa Templo. Samtang naglakaw siya, miduol ang iyang mga tinun-an ug mitudlo sa halangdong Templo. <lbl>2</lbl> Apan miingon siya: "Nakakita ba mo ini? Sa pagkati-nuod sultihan tamo: walay bato nga magpabilin dinhi. Lumpagon ang tanan."
   <lbl>3</lbl> Samtang si Jesus naglingkod sa bungtod sa mga olibo, ang mga tinun-an miduol niya ug nangutana: "Tug-ani mig kanus-a ni mahitabo. Unsang timailhana ang ipakita kanamo sa da-yon na nimong anhi ug sa kataposan sa kasaysayan?" 
   <lbl>4</lbl> Mitubag si Jesus: "Pagbantay ug ayawg palimbong ni bisag kinsa. <lbl>5</lbl> May daghang manganhi nga moingon: 'Ako ang Mesiyas,' ug malimbongan nila ang daghang katawhan. <lbl>6</lbl> Makabati mog mga balita sa gubat ug mga hulga sa gubat. Apan ayawg kabalaka, kay dili pa ni ang kataposan. <lbl>7</lbl> Ang mga na-sod makig-away sa laing mga nasod, ang gingharian batok sa gingharian. May gutom ug linog sa daghang dapit. <lbl>8</lbl> Apan kining tanan sama sa unang pagbati sa magalanak. 
   <lbl>9</lbl> Unya, dakpon mo, paantoson ug patyon. Ang tanang nasod masilag ninyo, kay nagdala mo sa akong nga-lan. <lbl>10</lbl> Nianang mga adlawa daghan ang masukamod ug mapukan sa ilang pagtoo; magbudhiay sila ug mahimong mga kaaway. <lbl>11</lbl> Dugang pa, manungha ang mga propetang mini nga mag-pasalaag sa daghang katawhan. 
   <lbl>12</lbl> Tungod sa hilabihang kadaot, ang gugma sa katawhan mabugnaw. <lbl>13</lbl> Apan ang molahutay hangtod sa kataposan, maluwas. <lbl>14</lbl> Ang Maayong Balita sa Gingharian isangyaw sa tibu-ok kalibotan alang sa kasayoran sa tanan. Unya, moabot ang kataposan. 
   <lbl>15</lbl> Kon makita ninyo ang ngilngig nga kalaglagan sa balaang dapit nga gitagna ni propeta Daniel, (ang maka-basa makasabot ra unta!), 16 nan, ang naa sa Juda palayasa sa kabukiran.
   <lbl>17</lbl> Kon naa ka sa atop sa balay ayawg kanaog aron pagkuhag bisag unsa nga imong dad-on. <lbl>18</lbl> Kon tua ka sa uma, ayawg balik aron pagkuha sa imong kupo. <lbl>19</lbl> Pagkalisod unya sa mga babayeng nagsabak ug sa mga inahan nga may masuso! <lbl>20</lbl> Pag-ampo nga dili maatol sa tingtugnaw o sa adlaw sa pahulay ang inyong pagkagiw. 
   <lbl>21</lbl> Kay panahon ni sa dagkong pag-sulay nga wala pa mahibaloi sukad sa sinugdan sa kalibotan hangtod karon ug dili na igdungog pag-usab. <lbl>22</lbl> Kon dili ni mub-an, walay mahibiling buhi. Apan gipamub-an ni sa Diyos tungod sa Iyang mga pinili. <lbl>23</lbl> Unya, kon may moingon: 'Tan-awa! Ania ang Mesiyas! Tua siya didto!' Ayawg too. <lbl>24</lbl> Kay ang mga Cristong bakak ug mga mining propeta manungha. Maghimo silag mga milagro ug katingalahan nga sarang makalimbong bisan sa mga pinili sa Diyos, kon mahimo pa. <lbl>25</lbl> Tan-awa, gitug-anan tamo sa tanan sa wala pa ang panahon. 
   <lbl>26</lbl> Busa, kon may moingon 'Tua siya sa kamingawan, ayawg adto.' Kon moingon sila: 'Naa siya sa awaawng dapit,' ayawg too. <lbl>27</lbl> Kay ang pag-abot sa Anak sa Tawo mahisama sa kilat nga motadlas gikan sa silangan hang-tod sa kasadpan. <lbl>28</lbl> Nasayod mo sa pa-nultihon: 'Hain gani ang patayng lawas, adto magpundok ang mga agila.' 
   
   Ang pag-abot sa Anak sa Tawo
   (<lbl>Mc 13:28</lbl<; <lbl>Lc 17:29</lbl>)
   <lbl>29</lbl> Human sa kasamok adtong pana-hona, ang adlaw mongitngit, ang bulan dili mohatag sa kahayag, ang kabitoonan mangahulog ug ang tibuok kalibotan matay-og. <lbl>30</lbl> Unya, ang timaan sa Anak sa Tawo mopakita sa langit, samtang ang kanasoran manampok sa dughan. Makita nila ang pag-abot sa Anak sa Tawo nga sinap-wang sa panganod uban sa langitnong gahom ug puno sa Himaya. <lbl>31</lbl> Ipadala niya ang mga anghel aron pagpalanog sa trompeta ug pagtigom sa mga pinili gikan sa tanang dapit, gikan sa usa ka tumoy sa kalibotan hangtod sa pikas. 
   <lbl>32</lbl> Kuhaig pagtulon-an ang igera. Kon manalingsing ang mga sanga ug manggitib ang mga dahon, sayod mo nga hapit na ang ting-init. <lbl>33</lbl> Ingon man, kon makita na ang timaan nga akong gisugilon ninyo, hibaloi nga hapit na ang takna; naa na sa pultahan. <lbl>34</lbl> Sa pagkatinuod sultihan tamo: kining kaliwatana dili molabay hangtod nga matuman ang tanan. <lbl>35</lbl> Ang langit ug yuta mahanaw, apan ang akong pulong dili makawang. 
   <lbl>36</lbl> Walay nasayod kanus-a moabot kanang adlawa ug orasa. Bisan ang mga anghel sa Diyos o ang Anak. Ang Amahan ray nasayod. 
   <lbl>37</lbl> Ang pag-abot sa Anak sa Tawo sama sa panahon ni Noe. <lbl>38</lbl> Sa wala pa ang lunop, ang mga tawo nangaon ug nanginom. Nagminyoay sila hangtod sa adlaw nga si Noe misakay sa Arka. <lbl>39</lbl> Apan wala sila mahibalo unsay ma-hitabo hangtod nga miabot ang lunop ug gibanlas sila. Mao pod unya inig-abot sa Anak sa Tawo. <lbl>40</lbl> Sa duha ka tawo sa uma, ang usa kuhaon ug ang usa ibilin. <lbl>41</lbl> Sa duha ka babaye nga maggaling og trigo, ang usa kuhaon ug ang usa ibilin. 
   Pagbantay mo 
   <lbl>42</lbl> Busa, pagtukaw, kay wala hibaloi unsang adlawa moabot ang Ginoo. <lbl>43</lbl> Hunahunaa ni: kon ang tag-iya sa balay nasayod nga ang kawatan moabot sa kagabhion sa takna nga gi-tagal, magtukaw siya aron dili maka-sulod ang kawatan. <lbl>44</lbl> Hinunoa, pag-bantay, kay ang Anak sa Tawo moabot sa takna nga wala ninyo damha. 
   <lbl>45</lbl> Hunahunaa ang maunongon ug maalamong sulugoon nga gipiyalan sa agalon sa pag-atiman sa panimalay aron pag-andam sa pagkaon sa hustong panahon. <lbl>46</lbl> Bulahan ang sulugoon nga nag-atiman sa buluhaton inig-abot sa agalon. <lbl>47</lbl> Sa pagkatinuod sultihan tamo: piyalan siya sa agalon sa tanan niyang gihuptan. 
   <lbl>48</lbl> Dili sama sa daotang sulugoon nga naghunahuna: Nalangan ang akong agalon. <lbl>49</lbl> Unya, daugdaogon niya ang isigkatawo samtang nakigsalo ug nakig-inom siya uban sa mga palahubog. <lbl>50</lbl> Apan moabot ang iyang agalon sa adlaw ug takna nga wala damha. Ug papahawaon ang maong sulugoon. <lbl>51</lbl> Mosangko siya sa gida-ngatan sa tigpakaaron-ingnon. Didto tua ang bakho ug kagot sa ngipon.
   
   Ang 10 ka dalagang-abay
   (<lbl>Mc 13:35</lbl>; <lbl>Lc 13:25</lbl>)
   <b><lbl>25 •</lbl></b> <lbl>1</lbl> Magpakita kining istoryaha sa mahitabo sa gingharian sa langit. Ang 10 ka dalagang-abay migawas nga nagdalag suga aron pagsugat sa pamanhonon. <lbl>2</lbl> Lima nila danghag, apan ang laing lima maalamon. 
   <lbl>3</lbl> Ang mga danghag nagdala sa suga nga walay lana nga reserba. <lbl>4</lbl> Apan ang maalamon nagdalag reserba. <lbl>5</lbl> Sanglit nalangan ang pamanhonon, nagduka sila ug nakatulog sa paghinulat. 
   <lbl>6</lbl> Sa tungang gabii, may singgit nga milanog: 'Ania na ang pamanhonon, gula na mo ug sugata siya!' <lbl>7</lbl> Nangmata dayon ang tanang dalaga ug gidagkotan ang ilang suga. <lbl>8</lbl> Unya, ang mga danghag miingon sa maalamon: 'Hatagi mig lana, kay ang among suga hapit na mapalong.' <lbl>9</lbl> Apan ang maa-lamon mitubag: 'Dili paigo ang lana alang ninyo ug namo. Maayo pa nga mangadto mo sa tindahan ug mamalit sa gikinahanglan." 
   <lbl>10</lbl> Sa nakapanglakaw na sila aron pagpamalit og lana, naabot ang pamanhonon. Ang tanang nakapangandam minunot niya sa kombira sa kasal. Unya, gisirhan ang mga pultahan. 
   <lbl>11</lbl> Taudtaod miabot ang ubang da-laga nga nanawag: "Ginoo, Ginoo, ablihi mi! <lbl>12</lbl> Ug mitubag siya: 'Sa tinuoray, wala ko makaila ninyo.'
   <lbl>13</lbl> Busa, pagtukaw, kay wala mo mahibalo sa adlaw o sa takna." 
   
   Ang sambingay sa mga salapi
   (<lbl>Lc 19:12</lbl>; <lbl>Mc 4:25 13:34</lbl>)
   <lbl>• 14</lbl> "Hunahunaa ang tawo nga sa wala pa mopanaw sa laing nasod, mi-tawag sa mga sulugoon aron piyalan sa katigayonan. <lbl>15</lbl> Mihatag siyag lima ka salapi sa nauna unya, duha sa su-nod, ug usa sa ikatulo sumala sa tagsa tagsa nila kaabilidad. Unya, mipanaw siya. 
   <lbl>16</lbl> Ang nakadawat sa lima mipa-tigayon ini ug nakaganansiyag laing lima. <lbl>17</lbl> Ang nakadawat sa duha, nag-negosyo sab ug nakaganansiyag laing duha. <lbl>18</lbl> Apan ang nakadawat sa usa, naglungag ug gilubong ang salapi sa agalon. 
   <lbl>19</lbl> Human sa taas nga panahon, ang agalon sa mga sulugoon mipauli ug nangayog husay. <lbl>20</lbl> Ang gihatagag lima, miduol nga nagdalag laing lima, ug miingon: 'Ginoo, imo kong gipiyalan og lima ka salapi, tan-awa, niay laing lima nga akong ganansiya.' <lbl>21</lbl> Ang agalon mitubag: 'Maayo kaayo, buotan ug matinud-anon nga sulugo-on. Sanglit nagbinuotan ka sa dyo-tayng butang, piyalan tikaw sa dagko. Dali ug ambit sa kalipay sa imong agalon. 
   <lbl>22</lbl> Unya, ang nakadawat og duha miduol ug miingon: "Ginoo, gipiyalan ko nimog duha ka salapi. May duha nga nadugang nga akong naganansya. <lbl>23</lbl> Ang agalon miingon: "Maayo, buotan ug matinud-anong sulugoon, sanglit nagbinuotan ka sa dyotayng butang, piyalan tikaw sa dagko. Dali ug ambit sa kalipay sa imong agalon.' 
   <lbl>24</lbl> Sa kataposan, ang nakadawat og usa miduol ug miingon: 'Agalon, nasayod ko nga higpit kang pagka-tawo. Nag-ani ka sa wala mo ipugas ug naghipos sa wala hagoi. <lbl>25</lbl> Nahadlok ko. Busa, gitagoan nako ang imong salapi ilalom sa yuta. Ania dawata ang imoha.' <lbl>26</lbl> Apan ang agalon mitubag: "Daotan ug walay hinungdan nga sulugoon! Nasayod ka nga nag-ani ko sa wala ko ipugas ug naghipos sa wala gioka. 








4







Title:Filipos
   <lbl>19</lbl> Nasayran nako nga magrasyahan ko ining tanan tungod sa inyong mga pag-ampo ug panabang sa Espiritu ni Cristo. <lbl>20</lbl> Malaomon ko ug sigurado pa gani, nga dili ko maulaw. Mas mibati kog pagsalig karon kay sa una, nga si Cristo mapasidunggan pinaagi sa akong pagkatawo, buhi o patay. 
   <lbl>21</lbl> Alang nako, ang pagkinabuhi mao si Cristo. Bisan ang kamatayon ginansya alang nako. <lbl>22</lbl> Kon magpadayon ko sa pagkinabuhi, makapahimulos ko sa kahago nga mabungahon. Asay akong pilion? <lbl>23</lbl> Busa, gibati nako nga daw na-pikas ko ining duha. Dako ang akong tinguha pagbiya ining kinabuhia aron pagpakig-uban ni Cristo, nga mas maayo alang ninyo <lbl>24</lbl> apan gikinahanglan ninyo nga magpabilin ko ining kinabuhia. <lbl>25</lbl> Tungod sa maong pagtoo, magpabilin ko uban ninyo alang sa inyong kalamboan ug kalipay diha sa pagtoo. <lbl>26</lbl> Mobalik gyod ko, ug dungagan nako ang inyong katarongan sa pagpasigarbo sa pagpasakop ninyo ni Cristo. 
   
   Barog nga lig-on sa pagtoo 
   <lbl>•27</lbl> Busa, ipahiuyon ang inyong pagkinabuhi sa Ebanghelyo ni Cristo. Pakit-a ko ini ug moanha ko. Kon dili ko makaanha, makadungog tingali ko nga lig-on mong nagbarog sa samang pagbati, naningkamot pagtuboy sa pagtoo diha sa Ebanghelyo sa hiniusang kasingkasing. <lbl>28</lbl> Ayawg kahadlok sa inyong kaatbang. Ang inyong kahiniusa magpadayag sa ilang kapildihan ug sa inyong kadaogan. Gikan ning tana sa Diyos. <lbl>29</lbl> Pinaagi ni Cristo, gihatagan mo, dili lang sa pagtoo ni Cristo kondili sa pag-antos alang niya. <lbl>30</lbl> Nakaambit mo karon sa samang pakigbisog nga nakit-an ninyo nga akong gihimo ug gipadayon, sumala sa inyong nahibaw-an. 
   
   Sun-a ang kamapaubsanon ni Jesus 
   <lbl><b>2•</b></lbl> <lbl>1</lbl> Kon makatambag ko ninyo sa ngalan ni Cristo; kon makadungog mo ini isip tingog sa gugma; kon ambitan ta ang samang espiritu ug kon may kaluoy mo ug kaaghop, dan, hangyoon tamo: <lbl>2</lbl> lipaya ko pag-ayo. Pagbaton mog usa ka gugma, usa ka espiritu, ug usa ka pagbati. <lbl>3</lbl> Ayawg buhat og bisag unsa sa inilogay o kamapahitas-on. Sa laing bahin, ang matag usa ninyo magtan-aw sa uban nga mas importati kay kaninyo. <lbl>4</lbl> Ayawg pangitaa ang kaugalingong kaayohan, apan ang sa uban. <lbl>5</lbl> Himoa nga ang nakita diha ni Cristo Jesus, makita pod diha ninyo: 
   <lbl>6</lbl> Bisag dunay balaanong kinaiya, 
   wala siya magmatuod nga sama siya sa Diyos. 
   <lbl>7</lbl> Gipaubos niya ang kaugalingon ug misagop sa kinaiya sa usa ka alagad, 
   hinimo sa tawhanong kasamahan, 
   ug ang iyang hitsura sama sa tawo. 
   <lbl>8</lbl> Nagpaubos siya pinaagi sa kamasinugtanon hangtod sa kamatayon, 
   ang kamatayon sa krus -
   <lbl>9</lbl> hinungdan nga ang Diyos mituboy niya, 
   ug naghatag niyag Ngalan nga milandong sa tanang ngalan. 
   <lbl>10</lbl> Sa ingon, sa Ngalan ni Jesus moluhod ang tanang tuhod, sa kalangitan, sa kalibotan ug taliwala sa mga minatay. 
   <lbl>11</lbl> Ang tanang dila namulong nga si Cristo Jesus ang Diyos 
   sa himaya sa Diyos nga Amahan."
   <lbl>•12</lbl> Busa, mahal kong kahigalaan, ingon nga kanunay mong nagsunod nako samtang uban pa ko ninyo, padayon mo labi pa karon nga layo na ko, sa pagbudlay alang sa inyong kaluwasan uban ang "Kahadlok ug pangurog." <lbl>13</lbl> Ang Diyos nagdasig sa inyong pangandoy ingon man sa pagtuman sa makapahimuot niya. <lbl>14</lbl> Buhata ang tanan sa walay bagulbol, <lbl>15</lbl> sa ingon, maanak mo sa Diyos nga walay sayop ug dili mabasol; dili salawayon taliwala sa hiwi ug badlongong kaliwat. Kahayag mo taliwala nila, sama sa kabitoonan sa tibuok kalibotan nga <lbl>16</lbl> naghupot sa pulong sa kinabuhi. Mobati kog garbo nga ang inyong paningkamot ug kahago wala makawang. <lbl>17</lbl> Kon ibubo ko ang akong dugo isip gasa alang sa pagsaulog sa inyong pagtoo, magmaya ko ug magpadayon pag-ambit sa inyong kalipay. <lbl>18</lbl> Magmaya sab mo ug moambit sa akong kalipay. 
   
   Ang mga mensahero ni Pablo 
   <lbl>•19</lbl> Tungod sa Ginoong Jesus naglaom ko sa pagpadala kaninyo sa dili madugay ni Timoteo. Magdala siyag balita alang ninyo. Sa ingon, madasig ko. <lbl>20</lbl> Walay usa sa nia nako nga nagpakabana ninyo sama niya. <lbl>21</lbl> Ang kadaghanan nagsunod sa kaugalingong kaayohan, dili sa kaayohan ni Cristo Jesus. <lbl>22</lbl> Apan nagmatuod ini si Timoteo, sumala sa inyong nahibaw-an. Sama sa anak nga lalaki sa kiliran sa amahan, kanunay siyang nag-uban nako sa pag-alagad sa Ebanghelyo. <lbl>23</lbl> Tungod ana, naglaom ko nga sa pagpadala niya sa higayon nga makita ko ang paglambo sa mga butang alang nako. <lbl>24</lbl> Bisan pa ana, gilamdagan ko sa Diyos nga makaanha sa dili madugay. 
   <lbl>25</lbl> Nakahukom ko sa pagpadala kaninyo ni Epafrodito nga nagtrabaho ug nakig-away uban nako aron pagtabang sa dakong panginahanglan. <lbl>26</lbl> Gani, gimingaw siya ninyo ug labaw pang nabalaka, kay nakadungog mo sa iyang sakit. <lbl>27</lbl> Tinuod nga nasakit siya ug hapit gani mamatay. Apan ang Diyos naluoy niya ug nako, gilikay ko sa dakong kaguol. <lbl>28</lbl> Busa, madasigon ko nga mopadala siya. Kon magkita na mo, paglipay, ug magmalinawon pod ko. <lbl>29</lbl> Dawata siya sa kamaya, ingon nga makalipay sa Ginoo. Tagda ang mga tawong balaan sama niya <lbl>30</lbl> nga diryot mamatay alang sa gimbuhaton ni Cristo. Gisugal niya ang kinabuhi sa inyong ngalan diha nga dili mo makatabang nako. 
   
   Ayawg talikdi ang Judiong balaod 
   <lbl><b>3</b><lbl> <lbl>1</lbl> Sa kataposan, mga igsoon, pag lipay sa Ginoo. 
   • Dili bug-at alang nako ang pagsulat pag-usab bahin sa sama gihapong butang, ug alang ninyo mas wala ni peligro. <lbl>2</lbl> Pagbantay sa mga iro, sa daotang mamumuo ug sa mga tinuli. <lbl>3</lbl> Kitay tinuod nga tinuli, kay nag-alagad ta sa Diyos sumala sa espiritu ug ang atong pagsalig naa ni JesuCristo, inay sa kaugalingong katakos. 
   <lbl>4</lbl> Ako, sa akong kaugalingon, wala makulangi ining tawhanong hiyas nga gisaligan sa katawhan. Kon ang uban nila ingog miangkon sa maong hiyas, unsa pa kaha ko! <lbl>5</lbl> Gituli ko sa walo ka adlaw ang idad ug natawo sa kaliwat ni Israel, sa tribu ni Benjamin. Hebreo ko, natawo sa mga Hebreo. Kabahin sa Balaod, Pariseo ko, ug <lbl>6</lbl> ingon ang akong kasibot alang sa Balaod nga gigukod ko ang simbahan. Sa katarong sumala sa Balaod, walay ikasaway nako. 
   <lbl>7</lbl> Apan sa pagkakaplag ko ni Cristo, ang tanang butang nga gitan-aw ko untang ganansya, giisip nako nga alkansi. <lbl>8</lbl> Gawas pa, ang tanang butang ingon nga baleg wala lang alang nako, kon itandi sa kahibawo ni JesuCristo, akong Diyos. 
   Tungod niya, giwagtang ug gitan-aw ko ang tanan nga daw basura, kon ugaling maangkon ko si Cristo. <lbl>9</lbl> Diha niya makit-an unta ko nga walay kaugalingong katakos o kabalaan sa pagtuman sa Balaod, apan may kabalaan nga gikan sa pagtoo ni Cristo, ang kabalaang hinatag sa Diyos nga nagsandig sa pagtoo diha ni JesuCristo. 
   <lbl>10</lbl> Buot kong makaila niya, makasinati sa gahom sa Iyang pagkabanhaw, makaambit sa iyang pag-antos ug mahisama niya diha sa kamatayon. <lbl>11</lbl> Modangat unta ko, kon motugot ang Diyos sa pagkabanhaw sa mga patay. 
   <lbl>12</lbl> Wala ko motoo nga nakab-ot ko na ang tumong, ni hingpit kong nakita ang kaugalingon nga hingpit. Apan mipadayon ko hangtod nga akong naangkon si JesuCristo, kay gipangita ko niya. <lbl>13</lbl> Dili, mga igsoon, wala ko mag-ingon nga nakab-ot ko na ang akong tumong. Mao ra ni ang akong isulti: Sa pagkalimot sa nangagi, midagan ko ug miatubang sa akong tumong. <lbl>14</lbl> Ang akong mata naa na sa ganti, alang sa unsa gitawag ta sa Diyos gikan sa kahitas-an diha ni JesuCristo. <lbl>15</lbl> Himoa nga kitang tanan nga nag-ingon nga hingpit siya dunay samang pamaagi sa panghunahuna. Apan kon dunay butang sa unsa nalahi mo, hinaot nga mopatin-aw ini ang Diyos. 
   <lbl>16</lbl> Sa pagkakaron, ampingan ta ang atong nakab-ot. <lbl>17</lbl> Paghiusa mo sa pagsuon nako, mga igsoon, ug tan-awa ang nagsubay sa dalan nato sa kinabuhi. <lbl>18</lbl> Kay daghan ang nabuhi isip kaaway sa Krus ni Cristo. Kadaghan na ko makasulti ini. Karon balikon ko pagsulti uban sa mga luha: <lbl>19</lbl> Nagpaingon sila sa katumpagan. Ilang dios ang ilang tiyan ug mibati silag garbo nga angayang ikaulaw. Ang ilang gihunahuna mao ra ang mga butang nga kalibotanon. <lbl>20</lbl> Alang nato, ang atong pagkalumad tua sa langit, ug gikan didto hulaton nato ang pag-abot sa atong Manunubos, si JesuCristo, ang Ginoo. <lbl>21</lbl> Usbon niya ang atong lawas, hinimo nga sama niya, sanag tungod sa himaya, pinaagi sa iyang gahom nga nagbuntog sa tanan alang niya. 
   
   Maghiusa ug maglipay
   <lbl><b>4•</b></lbl> <lbl>1</lbl> Tungod ini, mga igsoon nga akong gihigugma ug gipangandoy, himaya ug korona mo nako. Pabiling lig-on diha sa Diyos. <lbl>2</lbl> Gihangyo ko si Evodia ug Sintique nga magkauyon diha sa Diyos. <lbl>3</lbl> Ikaw, Sisigo, tinuod kong kauban, hangyoon tikaw pagtabang nila. Ayawg kalimti nga naghago sila uban nako sa pag-alagad sa Ebanghelyo, uban ni Clemente ug sa ubang kauban sa trabaho kansang mga ngalan nasulat sa Libro sa Kinabuhi. 
   <lbl>4</lbl> Paglipay kanunay diha sa Diyos. Usbon ko pag-ingon: Paglipay, <lbl>5</lbl> ug hinaot nga makasinati ang matag usa sa aghop ug masinaboton ninyong kasingkasing. Duol ra ang Diyos. <lbl>6</lbl> Ayawg kabalaka sa bisag unsa. Dangop sa tanang pag-ampo ug pangamuyo uban ang pasalamat, ug dad-a ang inyong hangyo atubangan sa Diyos. <lbl>7</lbl> Unya, ang kalinaw sa Diyos nga molabaw sa tanang salabotan, mag-amping sa inyong kasingkasing ug hunahuna diha ni JesuCristo. 
   <lbl>8</lbl> Sa kataposan, mga igsoon, pun-a ang inyong hunahuna sa bisag unsa nga matinud-anon, balaan, makataronganon, limpyo, tahom ug dungganan. Matngoni ang tanan nga angay sa pagdayeg ug pasidungog. <lbl>9</lbl> Bansaybansaya ang imong nakat-onan gikan nako, ang akong gipasa nganha ninyo, ang inyong nadunggan o nakit-an nga akong gibuhat. Ang Diyos sa kalinaw manaa unta ninyo. 
   
   Ang pasalamat ni Pablo 
   <lbl>•10</lbl> Naglipay ko diha sa Diyos tungod sa inyong pagpakabana nako. Tinuod nga nagpakabana mo kaniadto, apan walay higayon pagpakita ini. <lbl>11</lbl> Wala ko mag-ingon ini tungod sa panginahanglan. Nakat-on ko pagpakabuhi sa bisag unsa nga naa nako. <lbl>12</lbl> Nasayod kog unsa ang pagpanginahanglan ug ang pagkahupong sa tanan. Nasayod kog unsa ang kagutom ug kabusog; ang kabuhong ug kanihit. <lbl>13</lbl> Mabuhat unta nako ang tanan diha niya nga naglig-on nako. 
   <lbl>14</lbl> Hinuon, husto sab ang inyong gibuhat sa pag-ambit sa akong mga pagsulay. <lbl>15</lbl> Kamong taga Filipos, hinumdomi nga sa sinugdan, sa una tang pagsangyaw sa Ebanghelyo, human ko mobiya sa Macedonia, kamo ray mitabang nako. <lbl>16</lbl> Sa didto pa ko sa Tesalonica, kaduha ko ninyo padad-i sa akong gikinahanglan. 
   <lbl>17</lbl> Dili ang inyong gasa ang akong gipakabililhon, kondili ang nagdugang nga kaikag sa inyong bahin alang nako. <lbl>18</lbl> Karon, duna na koy igo alang nako ug labaw pa gani, uban sa tanang gidala ni Epafrodito sa inyong ngalan. Ako ning gidawat sama sa "Humot nga mga gasa nga makapahimuot sa Diyos." 
   <lbl>19</lbl> Ang Diyos mismo magpaangay ninyo sa tanang gikinahanglan, sumala sa iyang bahandi ug magpakita sa kamanggihatagon niya diha ni JesuCristo. <lbl>20</lbl> Himaya sa Diyos, atong Amahan, hangtod sa kahangtoran. Amen. 
   <lbl>21</lbl> Pangumostaha ang tanang mitoo ni JesuCristo. Ang igsoong kalalakinan uban nako nangumusta ninyo. <lbl>22</lbl> Ang tanang magtotoo diri nangumosta pod ninyo, ilabi na ang mga sakop sa panimalay ni Cesar. <lbl>23</lbl> Ang grasya ni Cristo Jesus, ang Diyos, manaa unta sa inyong espiritu.
   
   
   <lbl>•1.1</lbl> ...mga obispo ug... Sa Mga Buhat, makita giunsa sa apostoles pagtukod og katilingban, usa ka simbahan sa kada syudad diin gisangyaw ang Ebanghelyo. Wala pod sila mobiya hangtod nga natukod ang konseho sa mga lider, nga gitawag og presbiteryo, o mga magulang, sumala sa naandan sa mga Judio. Human sa pipila ka tuig may mga obispo, o superbisor nga ilang gipili: tingali ang unang mga sakop sa konseho sa mga pangulo kaniadto. Dili ni sama sa atong mga Obispo karon.
   Bahin sa mga dyakono, mga tinugyanan sila sa nagkalainlaing kapang-alagaran sa katilingban. Naghimo sab silag mga misyonaryong buhat sa mga dapit nga wala pay katilingban nga natukod.
   Ang grasya ug...(b<pd>.</pd> </lbl>2</lbl>). Ang mga Judio naghimamatay sa usag usa sa "kalinaw"! samtang ang mga Griyego moingon: "Paglipay!" Si Pablo nga nakigsulti sa katilingban sa mga Griyego ug Judio, nagmugnag bag-ong paagi sa pagsaludo pinaagi sa pag-ingon: Grasya! nga morag sama sa "Paglipay" iniglitok na sa iyang pinulongan.
   ...gisugdan sa Diyos...(b<pd>.</pd> <lbl>6</lbl>) Ang paglaom nga gipadayag ni Pablo sa pipila sa iyang mga sulat (tan-awa sa <lbl>1 Cor 1:8</lbl>).
   ...maggiya ninyo...(b<pd>.</pd> <lbl>9</lbl>). Ang mga magtotoo nasayod nga ang pagtoo dili makasulbad sa tanan. Gitawag sila sa Diyos sa pagpangitag bag-ong pamaagi sa pagsulbad sa mga problema nga ilang giatubang adlaw adlaw. Aron dunay kalamboan, mamalandong ug abtik tang maminaw anang gitawag natog "kabag-ohan sa kinabuhi", aron pagdiskobre unsay relasyon sa pagtrabaho, sa atong katungdanan sa katilingban ug sa mga paglingawlingaw. Busa, nag-ampo si Pablo alang nila aron makabaton sila sa gugma ug kamanggihatagon, ingon man sa tin-aw nga pagsabot.








4







Title:Lucas (7)
   <lbl>14</lbl> Mitubag siya: "Akong higala, kinsay nagtudlo nako nga imong maghuhukom?" <lbl>15</lbl> Miingon si Jesus sa katawhan: "Pagbantay mo ug likayi ang tanang matang sa hinakog. Bisag daghan mog kabtangan, ang inyong kinabuhi wala mag-agad ini." 
   <lbl>16</lbl> Mipadayon si Jesus pagsultig sambingay: "May dato nga daghag naani. <lbl>17</lbl> Nakahunahuna siya: 'Unsay buhaton ko? Kulang ang akong kamalig alang sa ani.' <lbl>18</lbl> Busa, nagplano siya: 'Gub-on ko ang akong mga kamalig. Magtukod kog mas dagko pa kaayong kabutangan sa tanan kong abot. Mao ni ang akong bahandi. <lbl>19</lbl> Makaingon na unya ko sa akong kaugalingon: Higala, daghan ang maayong butang nga imong natigom alang sa daghang katuigan. Pahuway, kaon, inom ug paglipay!' <lbl>20</lbl> Apan miingon ang Diyos: 'Buangbuang! karong gabhiona mamatay ka. Ambi, kinsay makasunod sa tanan mong natigom:' <lbl>21</lbl> Kini ang sangpotan sa nagtumpitumpi sa katigayonan, apan wala madato alang sa Diyos."
   
   Ayawg kaguol!
   (<lbl>Mt 6:25</lbl>)
   <lbl>22</lbl> Miingon si Jesus sa iyang mga tinun-an: "Sultihan tamo, ayawg kabalaka sa inyong kinabuhi, unsay kan-on! o sa inyong lawas, unsay isul-ob! <lbl>23</lbl> Ang inyong kinabuhi labaw pa sa pagkaon ug ang lawas sa sinina. <lbl>24</lbl> Tan-awa ang mga uwak: wala ni magpugas ni mangani; walay mga kamalig ug bodega. Apan gipakaon sila sa Diyos. Mas bililhon kaayo mo kay sa mga langgam! <lbl>25</lbl> Kinsa man ninyo ang makadungag sa gitas-on sa iyang kinabuhi tungod sa kabalaka? <lbl>26</lbl> Kon dili mo makadumala sa sama ini kagamayng butang, nganong mabalaka man mo sa uban? 
   <lbl>27</lbl> Tan-awa ang mga bulak nga ihalas: wala ni magbubod og hilo sa kalinyasan ni maghablon. Apan sultihan tamo, bisan si Solomon sa tanan niyang bahandi wala magsinina sa ingon. <lbl>28</lbl> Kon sa kaumahan gibistihan sa Diyos ang mga balili nga karong adlawa buhi pa, apan ugma itambog na sa hudno, unsa pa kaha mo, katawhan nga gamayg pagtoo! 
   <lbl>29</lbl> Ayawg kaguol unsay inyong kan-on ug imnon. Wad-a ang kabalaka. <lbl>30</lbl> Pasagdi ang tanang kanasoran sa kalibotan nga mag-apas ining mga butanga. Ang inyong Amahan nasayod nga inyo ning gikinahanglan. <lbl>31</lbl> Pangitaa hinuon ang Gingharian sa Diyos ug kining tanan ihatag kaninyo nga pakapin.
   <lbl>• 32</lbl> Ayawg kahadlok, gamay nga toril, kay nahimuot ang inyong Amahan sa paghatag ninyo sa gingharian. <lbl>33</lbl> Ibaligya ang tanang butang ug hatag og limos. Pangita mo alang sa kaugalingon og mga pitaka nga dili madunot, bahandi nga dili mapakyas sa kalangitan diin ang kawatan dili makapangawat ug ang anunogba dili makagasgas. <lbl>34</lbl> Hain gani ang bahandi, tua sab ang kasingkasing. 
   
   Pangandam
   (<lbl>Mc 13:33</lbl>; <lbl>Mt 24:43</lbl>; <lbl>6:19</lbl>)
   <lbl>• 35</lbl> Pangandam, pagsul-ob mog sapot alang sa serbisyo. Pasigaa kanunay ang inyong mga suga, <lbl>36</lbl> ingon sa mga tawong naghulat sa ilang agalon nga moabot gikan sa kasal. Inig-abot niya ug inigtuktok, ablihan dayon siya. <lbl>37</lbl> Bulahan ang mga sulugoon nga makaplagan sa agalon nga nagtukaw sa iyang pag-abot. <lbl>38</lbl> Sa pagkatinuod sultihan tamo, magtapis siya ug mopalingkod nila sa kan-anan unya, mosilbi. Malipayon ang mga sulugoon kon makaplagan sila nga nagmata sa iyang pag-abot sa tungang gabii o sa pagsidlak sa adlaw! 
   <lbl>39</lbl> Matngoni ni: "kon ang tag-iya sa balay nasayod unsang orasa moabot ang kawatan, dili siya makatugot nga malungkab ang balay. <lbl>40</lbl> Kinahanglang andam pod mo, kay ang Anak sa Tawo moabot sa oras nga wala damha." 
   <lbl>41</lbl> Si Pedro miingon: "Ginoo, alang ra ba namo kining sambingaya o alang pod sa tanan?" <lbl>42</lbl> Mitubag ang Ginoo: "Hunahunaa karon ang maalamon ug matoohong tinugyanan sa balay. Gitudlo siya sa tag-iya pagdumala sa ubang sulugoon. <lbl>43</lbl> Bulahan ang maong sulugoon kon makit-an sa tag-iya nga nagbuhat sa katungdanan inig-abot ini gikan sa trabaho. 44</lbl> Sa pagkatinuod ingnon tamo, himoon siya sa tag-iya nga tinugyanan sa tanang kabtangan. 
   <lbl>45</lbl> Tingali makaingon ang tinugyanan: 'Ang akong Ginoo maulahi pag-abot.' Unya, daugdaogon niya ang ubang sulugoon, lalaki ug babaye. Mokaon siya ug moinom hangtod nga mahubog. <lbl>46</lbl> Mahimo kaayo nga ang tag-iya sa balay mopauli sa adlaw nga wala siya paabota ug sa oras nga wala mahibaw-i. Unya, pagawson ang tinugyanan ug ibutang sa listahan sa mga dili kasaligan. 
   <lbl>47</lbl> Ang sulugoon nga nasayod sa kabubut-on sa agalon, apan dili mangandam pagsunod sa gimbut-an ini, silotan sa minaayong paglatos. Ang nagbuhat sa butang nga angayang silotan, <lbl>48</lbl> apan wala masayod ini, makadawat og gamaygamayng silot. Dako ang panilngon sa nakadawat og daghan. Kon tugyanan pa siya sa ubang butang labaw pa pod ang panilngon kaniya.
   
   (<lbl>Mt 10:34</lbl>; <lbl>5:25</lbl>; <lbl>16:2</lbl>)
   <lbl>• 49</lbl> Mianhi ko aron pagdalag kayo sa kalibotan ug naninguha nga maduslitan na ni. <lbl>50</lbl> Gikinahanglang magpabunyag ko, ug pagkadako sa akong kahingawa hangtod sa pagkahuman ini! 
   <lbl>51</lbl> Nagtoo ba mo nga mianhi ko aron pagdalag kalinaw sa kalibotan? Dili. Ingnon tamo, inay kalinaw, panagsungi. <lbl>52</lbl> Gikan karon, sa usa ka panimalay lima ang magkabangi: tulo batok sa duha, duha batok sa tulo. <lbl>53</lbl> Mabahinbahin sila: ang amahan batok sa anak nga lalaki ug ang anak nga lalaki batok sa amahan; ang inahan batok sa anak nga babaye ug ang anak nga babaye batok sa inahan; ang ugangan batok sa binalaye ug ang binalaye batok sa ugangan."
   <lbl>• 54</lbl> Si Jesus miingon sa daghang panon: "Inigkakita ninyog panganod nga mopataas sa kasadpan, dihadiha moingon mo: 'Moulan ug kanay mahitabo.' <lbl>55</lbl> Inigbulhot sa habagat, moingon mo: 'Moinit.' Kana poy mahitabo. <lbl>56</lbl> Pagkataphaw ninyong pagkatawo! Nasayran ninyo ang pamayhon sa kalibotan ug sa langit, apan wala mo makasabot sa nahitabo karon. <lbl>57</lbl> Nganong dili mo mohukom unsay angay sa inyong kaugalingon? <lbl>58</lbl> Kon moadto mo sa hukmanan uban sa nagsumbong ninyo, husaya ang inyong panagbangi diha sa dalan basig taralon mo niya sa maghuhukom nga mobalhog ninyo sa prisohan. <lbl>59</lbl> Sultihan tamo, dili mo makagawas sa prisohan hangtod nga makabayad sa kataposang utang." 
   
   Ang igos nga walay bunga 
   <b><lbl>13 •</lbl></b> <lbl>1</lbl> Usa ana ka adlaw gisuginlan si Jesus sa pipila ka tawo sa nahitabo sa Templo: Gipapatay ni Pilato ang taga Galilea ug gisagol ang dugo sa sakripisyo. <lbl>2</lbl> Mitubag si Jesus: "Nagtoo ba mo nga ang taga Galilea mas dagkong makasasala kay sa uban tungod sa ilang pag-antos sa maong butang? <lbl>3</lbl> Sultihan tamo, dili. Apan kon dili mo mag-usab sa inyong binuhatan, mangamatay mong tanan sama nila." 
   <lbl>4</lbl> Ang 18 ka tawo sa Siloe nga naapil sa pagkahugno sa tore, nagtoo ba mo nga mas sad-an sila kay sa uban sa Jerusalem? <lbl>5</lbl> Ingnon tamo, dili. Apan kon dili mo mag-usab sa inyong mga gawi, mapukan mo sama sa gidangatan nila." 
   <lbl>6</lbl> Si Jesus misulti kanilag sambingay: "May tawo nga may igerang nagtubo sa tanaman. Miadto siya aron pagpangitag bunga, apan walay nakita. <lbl>7</lbl> Miingon siya sa hardinero: 'Tan-awa, tulo na karon ka tuig nga nangita kog bunga ining kahoya, apan wala koy nakita. Putla ni. Nganong pasagdan man nga moilog nig lugar?" <lbl>8</lbl> Ang hardinero mitubag: 'Ayaw lang nig hilabti sulod sa usa ka tuig. Tuyokan ko nig lungag ug abunohan. <lbl>9</lbl> Basig mamunga. Kon dili, mahimong putlon.'" 
   
   Ang pag-ayo sa adlaw sa pahulay 
   <lbl>• 10</lbl> Nagtudloan si Jesus sa usa sa mga sinagoga sa Adlaw sa Pahulay. 11</lbl> May masakitong babaye didto nga nagtikubo ug dili na makabarog og tarong sulod sa 18 ka tuig tungod sa espiritu nga daotan. 12</lbl> Sa pagkakita ni Jesus gitawag siya ug giingnan: "Babaye, naayo ka na sa imong sakit." 13</lbl> Gitapin-an siya ni Jesus sa kamot ug dihadiha nakabarog siyag tarong. Unya, gihimaya niya ang Diyos. 
   <lbl>14</lbl> Apan ang punoan sa sinagoga naglagot, kay Adlaw man to sa Pahulay ug miingon siya sa katawhan: "May unom ka adlaw sa pagtrabaho. Panganhi anang mga adlawa aron mangaayo, apan ayaw sa Adlaw sa Pahulay." 
   <lbl>15</lbl> Mitubag si Jesus: "Mga maot! Badbaran ninyo sa gapos ang inyong baka o asno sa Adlaw sa Pahulay, ug dad-on gawas sa kwadra aron kahatagag tubig. <lbl>16</lbl> May anak mong babaye ni Abraham dinhi karon nga gigapos ni Satanas sulod sa 18 ka tuig. Dili ba siya mabadbaran sa gapos sa Adlaw sa Pahulay?" 
   <lbl>17</lbl> Sa pag-ingon ini ni Jesus nangaulaw ang tanang kaaway. Apan nangalipay ang katawhan sa daghang kahibulongan nga iyang nabuhat. 
   
   Duha ka sambingay 
   (<lbl>Mt 13:31</lbl>; <lbl>Mc 4:30</lbl>)
   <lbl>• 18</lbl> Mipadayon si Jesus pagsulti: "Sa unsa mahisama ang Gingharian sa Diyos? Sa unsa ko ikatandi? <lbl>19</lbl> Hunahunaa ang tawo nga mikuhag liso sa mustasa nga gitanom sa hardin. Miturok ang liso, mitubo ug nahisama sa gamayng kahoy sa ingon, ang mga langgam sa kahanginan nagpasilong sa mga sanga." 
   <lbl>20</lbl> Miingon sab si Jesus: "Sa unsa mahisama ang Gingharian sa Diyos? <lbl>21</lbl> Hunahunaa ang babaye nga nagkuhag patubo ug gisagol sa tulo ka sukod nga harina hangtod nga napatuboan ang tanan." 
   <lbl>• 22</lbl> Miadto si Jesus sa kalungsoran ug sa kabalangayan nga nanudlo unya, mipadulong siya sa Jerusalem. <lbl>23</lbl> May nangutana niya: "Ginoo, tinuod ba nga pipila ray maluwas?" 
   Mitubag si Jesus: <lbl>24</lbl> "Buhat kutob sa imong mahimo sa pagsulod sa higpit nga pultahan. Sultihan tikaw nga daghan ang mosulay pagsulod ug dili makahimo. <lbl>25</lbl> Kon makabangon ang tag-iya sa balay ug matrangkahan niya ang pultahan, magbarog ka sa gawas; motuktok sa pultahan sa pagtawag: 'Ginoo, ablihi mi;' motubag siya: "Wala ko masayod og diin mo gikan!" 
   <lbl>26</lbl> Unya, moingon ka: Nangaon mi ug nanginom uban nimo. Nanudlo ka sa among kadalanan! <lbl>27</lbl> Apan motubag siya: 'Wala ko masayod diin mo gikan. Pahilayo mo nako, kamong mga daotan.' 
   <lbl>28</lbl> Mohilak mo ug magkagot sa ngipon inigkakita ninyo ni Abraham ug ni Jacob ug sa tanang propeta sulod sa Gingharian sa Diyos. Ug kamo mismo magpabilin sa gawas. <lbl>29</lbl> Ang uban manglingkod sa kan-anan sa Gingharian sa Diyos, katawhan nga naggikan sa sidlakan ug sa kasadpan, sa amihanan ug sa habagatan. <lbl>30</lbl> Ang naulahi mahiuna, ug ang nahiuna maulahi." 
   <lbl>31</lbl> Anang panahona pipila ka Pariseo miadto kang Jesus ug mipasidaan: "Biya dinhi ug padayon sa imong lakaw. Si Herodes buot mopatay nimo." <lbl>32</lbl> Miingon si Jesus: "Lakaw, sultihi kanang lobo sa akong tubag: 'Nagpagawas kog yawa ug nag-ayo karong adlawa ug ugma. Sa ikatulong adlaw matapos na ang akong gimbuhaton!' <lbl>33</lbl> Bisan pa ana kinahanglang mopadayon ko sa akong lakaw karong adlawa, ugma, ug sa dyotay pang panahon. Kay dili angay nga patyon ang propeta gawas sa Jerusalem. 
   
   Alaot ka, Jerusalem 
   <lbl>• 34</lbl> O Jerusalem, Jerusalem, gipatay mo ang imong mga propeta ug gibato ang apostoles! Sa makadaghan gisulayan tikaw ug ang mga anak mo paghiusa sama sa langgam nga nagtapok sa piso ilawom sa pako, apan nagdumili mo! <lbl>35</lbl> Gikan karon ang imong Templo mabakanti alang nimo. Dili ka na makakita nako hangtod nga moingon ka: Daygon ang nag-anhi sa ngalan sa Ginoo." 
   
   <b><lbl>14</lbl></b> 1</lbl> Usa ana ka Adlaw sa Pahulay, misulod si Jesus sa balay sa dakudako sa mga Pariseo aron pagkaon ug gipanid-an siya. <lbl>2</lbl> May tawo sa iyang atubangan nga nanghupong. <lbl>3</lbl> Nangutana si Jesus sa mga magtutudlo sa Balaod ug sa mga Pariseo: "Gitugot ba sa Balaod ang pag-ayo sa Adlaw sa Pahulay o wala?" <lbl>4</lbl> Wala sila mokibo. Busa, gikuptan ni Jesus ang masakiton, gitambalan dayon, gipapauli. 
   <lbl>5</lbl> Sa pagkahuman, miingon siya: "Kon mahulog sa atabay ang itoy sa karnero o ang baka sa usa ninyo, dili ba, kuhaon man ni dayon bisag Adlaw sa Pahulay?" <lbl>6</lbl> Wala sila makatubag. 
   
   Ang unang mga dapit
   <lbl>• 7</lbl> Misulti siyag sambingay sa pagkamatikod niya nga nagpili ang mga bisita sa unang mga dapit: <lbl>8</lbl> "Kon dapiton ka sa kasal, ayawg pahiluna sa unang lingkoranan. Basig may dinapit nga labaw ka importanti kay kanimo <lbl>9</lbl> unya, moduol ang nagdapit ninyong duha ug moingon: 'Iya ning dapita.' Maulawan ka ug mabalhin sa kataposang dapit. 
   <lbl>10</lbl> Kon dapiton ka, pahiluna sa kataposang dapit, kay duolon ka sa nagdapit ug moingon siya: 'Higala, paduol pa.' Sa ingon, pasidunggan ka atubangan sa tanan. <lbl>11</lbl> Kay ipaubos ang nagpataas ug ipataas ang nagpaubos." 
   <lbl>• 12</lbl> Miingon sab si Jesus sa nagdapit niya: "Kon magkombira ka sa paniudto o panihapon, ayawg dapita ang imong mga higala o mga igsoon o kabanayan o silingang adunahan, basig dapiton sab ka nila aron makabalos. <lbl>13</lbl> Kon maghikay ka, dapita ang mga kabos, sinalikway, bakol ug buta. <lbl>14</lbl> Mabulahan ka, kay dili man sila makabalos, apan baslan ka sa pagkabanhaw sa mga tarong. 
   
   Ang tawong nagkombira
   (<lbl>Mt 22:1</lbl>)
   <lbl>• 15</lbl> Sa pagkadungog ini sa usa sa mga dinapit, miingon siya ni Jesus: "Bulahan ang dapiton sa kombira sa Gingharian sa Diyos!" 








1







Title:Ang Timaan sang Santa Cruz

<u><b>ANG TIMAAN SANG SANTA CRUZ</b></u>
Sa ngalan sang Amay, kag sang Anak, kag sang Espiritu Santo.  Amen.
<u><b>ANG TIMAAN SANG SANTA CRUZ</b></u>
Sa ngalan sang Amay, kag sang Anak, kag sang Espiritu Santo.  Amen.
<u><b>ANG KREDO SANG MGA APOSTOLES</b></u> 
     Nagatuo ako sa Dios Amay nga makagagahom.  Tagtuga sang langit kag duta.  Nagatuo ako kay Hesucristo iya bugtong na Anak, aton Ginuo.  Ginpanamkon sa gahom sang Espiritu Santo kag gin-bunag  ni Birhen Maria.  Nag-antus Sia sa idlaom ni Poncio Pilato, ginlansang sa krus kag ginlubong.  Nanaug Sia sa minatay.  Sa ikatlo ka adlaw nagbanhaw Sia liwat.  Nagsaka sa langit kag ginpalingkod sa tuo nga kamot sang Amay.  Magabalik Sia sa paghukom sang buhi kag minatay.  Nagatuo ako sa Espiritu Santo, sa balaan nga Katoliko nga Simbahan, sa pag-isa sang mga Santos, sa pagpatawad sang mga sala, sa pagkabanhaw sang lawas kag kabuhi ng wala sing katubtuban.  Amen.
<u><b>Amahan Namo </b></u>
Amahan namo nga anaa ka sa mga langit,
Pagdayegon ang Imong ngalan,
Umabut kanamo ang Imong ginharian,
Matuman ang Imong pagbuut 
dinhi sa yuta maingon sa langit.
Ang kalan.on namo sa matag adlaw
ihatag karong adlawa, Ug Pasayloa kami
sa among utang kanimo,
Maingon sa among pagpasaylo sa nakautang kanamo.
Ug ayaw kami itugyan sa panulay,
Hinonoa luwasa kami sa dautan.
Hinaut pa unta. 
<u><b>Maghimaya ca Maria </b></u>
Maghimaya ca Maria nga napuno ca sa gracia, 
ang Guinoong Dios anaa canimo; bulahan da 
icao sa mga babaye ngatanan ug bulahan 
man usab ang bunga sa tian mo nga si Jesus. 
Santa Maria nga Inahan sa Dios ig-ampo 
mo cami nga macasasala caron ug sa among icamatay. Amen.
<u><b>HIMAYA SA AMAY</b></u>
     Himaya sa Amay kag sa Anak kag sa Espiritu Santo.  Subong sang ginsugu-ran karon kag sa gihapon, sa kalibutan nga wala sang katapusan.  Amen.
<u><b>PANGAMUYO SANG FATIMA</b></u> 
     O Hesus ko, patawara ang amon sala, luwasa kami sa mga kalayo sang empierno, dalha ang tanan nga mga kalag sa langit, labi gid ang may daku na kinahanglan sang imo diosnon nga kaluoy.
<u><b>MAGHIMAYA KA REYNA </b></u> 
     Maghimaya, Balaan nga Reyna, Iloy sang kaluoy; amon kabuhi, amon katam-is kag amon paglaom.  Sa imo kami nagapanawag, mga tinapok nga anak ni Eva, sa imo kami nagapadala sang amon panghakroy, kasubo kag pag-tangis sa sining duta sang mga luha.  Gani, balikda kami, o labing mabuot  nga mananabang, sang imo mga mata sang kaluoy, kag pagkatapos sining pagtapok, ipakita sa amon ang bulahan nga bunga sang imo tian, si Jesus.  O maluluy-on, O mahigugmaon, O matam-is Birhen Maria.
<u><b>MANGAMUYO KITA</b></u>
     O Dios, nga ang imo bugtong nga Anak sa iya kinabuhi, kamatayon kag pagkabanhaw nagbakal tuhoy sa amon sang mga padya sang kaluwasan nga dayun, itugot, nagapangamuyo kami, nga sa pagpamalandong sining mga misteryo sa labing balaan nga Rosaryo sang Bulahan nga Birhen Maria, amon kabay nga mailog ang ila kaundan kag maambit ang ila ginasaad, paagi kay Kristo nga among Ginuo.  Amen.
<u><b>ANG MGA MISTERYO SANG SANTO ROSARYO</b></u>

<u><b>ANG MGA MISTERYO SANG KALIPAY  </b></u>
<lbl>1.</lbl>  Ang Pagpahayag sang Aton Ginuo
<lbl>2.</lbl>  Ang Pagduaw sang Bulahan nga Birhen Maria sa kay Santa Isabel
<lbl>3.</lbl>  Ang Pagbun-ag kay Jesus sa Belen
<lbl>4.</lbl>  Ang Paghalad kay Jesus sa Templo
<lbl>5.</lbl> Ang Pagkakita kay Jesus sa Templo

<u><b>ANG MGA MISTERYO SANG KASANAG  </b></u>
     <lbl>1.</lbl>  Ang Bunyag ni Kristo
<lbl>2.</lbl>  Ang Sinalusalo sang Kasal sa Cana
<lbl>3.</lbl>  Ang Pagpagbantala sang Pag-abot sang Ginharian sang Dios 
<lbl>4.</lbl>  Ang Transfigurasyon ukon Pagbalhin sang Dagway ni Jesus
<lbl>5.</lbl>  Ang Pagtukod sang Eukaristiya

<u><b>ANG MGA MISTERYO SANG KASUBO  </b></u>
<lbl>1.</lbl>  Ang Pagpangamuyo sa Harden sang Getsemane
<lbl>2.</lbl>  Ang Pagbunal kay Jesus sa Haligi
     <lbl>3.</lbl>  Ang Pagkorona kay Jesus sang mga Tunok
<lbl>4.</lbl>  Ang Pagpas-an sang Krus ni Jesus Pakadto sa Bukid sang Kalbaryo
<lbl>5.</lbl>  Ang Paglansang sa Krus kag Pagkamatay ni Jesus sa Kalbaryo

<u><b>ANG MGA MISTERYO SANG HIMAYA  </b></u>
<lbl>1.</lbl>  Ang Pagkabanhaw sang Aton Ginuo
<lbl>2.</lbl>  Ang Pagkayab sa Langit ni Hesus 
<lbl>3.</lbl>  Ang Pagpanaog sang Espiritu Santo sa mga Apostoles
<lbl>4.</lbl>  Ang Pagpadala sang Bulahan nga Birhen Maria sa Langit
<lbl>5.</lbl>  Ang Pagkorona sang Bulahan nga Birhen Maria sa Langit 








1







Title:Marco (4)
   <lbl>4</lbl> Mitubag ang iyang mga tinun-an: "Asa man ta makakuhag pan ining hilit nga dapit nga paigo sa tanan?" 5</lbl> Nangutana siya: "Pila kabuok ang pan?" Mitubag sila: "Pito." 
   <lbl>6</lbl> Gipalingkod niya sa yuta ang katawhan, gikuha ang pito ka pan ug nagpasalamat. Iya ning gipikaspikas ug gihatag sa mga tinun-an aron iapud-apod sa katawhan. Ug gibuhat ni. <lbl>7</lbl> May pipila sila ka gagmayng isda nga iyang gipanalanginan; ug gipabahinbahin. 
   <lbl>8</lbl> Nangaon ug nangabusog ang katawhan. Gitigom nila ang nahibilin ug nakahipos silag pito ka bukag nga puno sa gagmayng piraso. <lbl>9</lbl> Mikabat sa 4,000 ka tawo ang nakakaon. Dayon, gipapauli sila ni Jesus. <lbl>10</lbl> Misakay siya sa sakayan uban sa iyang mga tinun-an. Ug nangadto sila sa yuta sa Dalmanuta. 
   
   Nganong nangayo silag timaan? 
   (<lbl>Mt 16:1</lbl>; <lbl>Lc 12:54</lbl>) 
   <lbl>• 11</lbl> Nangabot ang mga Pariseo ug nakiglantogi ni Jesus. Sa tinguha nga mapaulawan si Jesus, nangayo silag timaan gikan sa langit. <lbl>12</lbl> Nakapanghupawg lawon si Jesus nga miingon: "Nganong nangayog timaan ang katawhan karon? Sa pagkatinuod, sultihan tamo, walay timaan nga ihatag." <lbl>13</lbl> Unya, iya silang gibiyaan. Misakay siyag usab sa sakayan ug mitabok sa lanaw. 
   <lbl>14</lbl> Nalimot ang mga tinun-an pagdalag ubay-ubay nga pan. Usa na lang kabuok ang nahabilin sa sakayan. <lbl>15</lbl> Unya, gipasidan-an sila ni Jesus: "Bukha kanunay ang inyong mata. Pagbantay sa patubo sa mga Pariseo ug ni Herodes." <lbl>16</lbl> Nag-ingnanay sila sa usag-usa: "Nakita niya nga wala tay pan." 
   <lbl>17</lbl> Nakamatikod si Jesus busa, nangutana siya: "Nganong naghisgot mo sa nakulang nga pan? Wala ba mo makakita o makasabot? Tinakpan ba ang inyong salabotan? <lbl>18</lbl> May mata ba mo nga dili makakita ug dalunggan nga dili makadungog? Wala ba mo mahinumdom <lbl>19</lbl> sa pagpikaspikas ko sa lima ka pan alang sa 5,000 ka tawo? Pila ka bukag ang napuno sa salin nga nahipos?" Mitubag sila: "12." <lbl>20</lbl> "Sa pito ka pan alang sa 4,000, pila ka baskit sa nasalin ang natigom?" Mitubag sila: "Pito." <lbl>21</lbl> Unya, giingnan sila ni Jesus: "Wala ba gihapon mo makasabot?" 
   
   Giayo ang buta sa Betsaida 
   <lbl>• 22</lbl> Sa Betsaida gihangyo si Jesus sa pagtapion sa kamot sa gidalang buta. <lbl>23</lbl> Gigunitan niya sa kamot ang buta ug giagak padulong sa gawas sa balangay. Gidihogan niyag laway ang mata ug gitapin-an sa iyang kamot. Nangutana siya: "May makita ka na ba?" <lbl>24</lbl> Ang tawo nga nakakita nag dyotay mitubag: "Nakita ko ang mga tawo nga daw mga kahoy, apan naglakaw." <lbl>25</lbl> Gitapin-ag usab ni Jesus ang mata sa buta ug nakakita na siyag maayo. Nabalik ang panan-aw, ug nakaklaro na siya sa tanan. 
   <lbl>26</lbl> Unya, gipapauli siya ni Jesus ug giingnan: "Ayawg balik sa balangay." 
   
   Mipadayag si Pedro sa pagtoo 
   (<lbl>Mt 13</lbl>; <lbl>Lc 9:18</lbl>; <lbl>Jn 6:69</lbl>) 
   <lbl>• 27 Nangadto si Jesus ug ang mga tinun-an sa kabalangayan nga naglibot sa Cesarea Filipo. Sa diha pa sila sa dalan, nangutana siya: "Alang sa katawhan, kinsa ko?" <lbl>28</lbl> Mitubag sila: "May nag-ingon - si Juan nga Magbubunyag. Ang uban - si Elias o usa sa mga propeta." 
   <lbl>29</lbl> Nangutana si Jesus. "Alang ninyo, kinsa man ko?" Mitubag si Pedro: "Ang Cristo ka." <lbl>30</lbl> Ug gidid-an sila sa pagpanugilog kinsa siya. 
   <lbl>31</lbl> Unya, misugod siya pagtudlo nila: ang Anak sa Tawo kinahanglang mag-antos sa daghang butang. Isalikway siya sa mga magulang, mga pangulong pari ug magtutudlo sa Balaod. Patyon siya, apan human sa tulo ka adlaw mabanhaw. <lbl>32</lbl> Misulti ini si Jesus sa way lipudlipod. Unya, gidala siya ni Pedro sa daplin ug gibadlong. <lbl>33</lbl> Apan sa paglingi ni Jesus nakita niya nga duol kaayo ang iyang mga tinun-an busa, gibadlong niya si Pedro ug giingnan: "Pahawa Satanas! Ang imong hunahuna wala maggikan sa Diyos kondili, sa tawo." 
   
   Pas-ana ang imong krus 
   (<lbl>Mt 16:24</lbl>; <lbl>Lc 9:23</lbl>) 
   <lbl>• 34</lbl> Gitawag ni Jesus ang katawhan ug ang mga tinun-an ug giingnan: "Kon buot mong mosunod nako, isalikway ang inyong kaugalingon, pas-ana ang krus ug sunod nako. <lbl>35</lbl> Kay ang buot moluwas sa kinabuhi, mawad-an ini, ug ang motahan sa kaugalingong kinabuhi tungod nako ug sa maayong balita, nagluwas ini. 
   <lbl>36</lbl> Unsay kapuslanan sa pagpanag-iya sa tibuok kalibotan kon malaglag ang imong kaugalingon? <lbl>37</lbl> Ug unsay imong ikahatag aron makuha mog balik ang kinabuhi? 38 Sultihan tamo: Ang maulaw nako ug sa akong mga pulong taliwala sa katawhang mananapaw ug makasasala, maulaw sab niya ang anak sa tawo inig-abot ini uban sa balaang mga anghel diha sa himaya sa iyang Amahan.
   
   Ang pagkausab sa pamayhon 
   (<lbl>Mt 17:1</lbl>; <lbl>Lc 9:28</lbl>) 
   <b><lbl>9 •</lbl></b> 1</lbl> Ug mipadayon siya: "Sa pagka tinuod, sultihan tamo, may pipila dinhi nga dili mamatay hangtod nga makita nila ang pag-abot nga gamhanan sa Gingharian sa Diyos." 
   <lbl>2</lbl> Human sa unom ka adlaw gidala ni Jesus si Pedro, Jaime ug Juan sa taas nga bukid. Didto nausab ang iyang pamayhon sa ilang atubangan. <lbl>3</lbl> Bisan ang iyang gisul-ob midan-ag. Walay makapaputi sama ini sa tanang paputi sa tibuok kalibotan. <lbl>4</lbl> Nagpakita nila si Elias ug si Moises nga nakig-istoryahay ni Jesus. 
   <lbl>5</lbl> Unya, giingnan ni Pedro si Jesus: "Ginoo, maayo nga nia ta dinhi. Maghimo tag tulo ka tolda. Usa alang nimo, usa kang Moises ug usa kang Elias." <lbl>6</lbl> Wala siya masayod sa iyang gisulti. Unya, gidaog sila sa dakong kahadlok. <lbl>7</lbl> Apan naporma ang usa ka panganod nga mitabon ug milandong nila. Gikan sa panganod nadungog ang mga pulong: "Kini ang hinigugma kong anak. Pamatia siya." <lbl>8</lbl> Sa paglingi kalit nga wala na silay nakita gawas ni Jesus. 
   <lbl>9</lbl> Samtang nagdulhog sa bukid gipinahan sila ni Jesus sa dili pagpanugilon sa ilang nasaksihan hangtod nga ang Anak sa Tawo mabanhaw sa mga patay. <lbl>10</lbl> Busa, ila ning gitago sa ilang kaugalingon. Hinuon, nagpangutan-anay sila sa kahulogan sa pagkabanhaw sa mga patay. 
   Ang pangutana bahin ni Elias 
   <lbl>11</lbl> Sa kataposan, nakapangutana sila ni Jesus: "Dili ba, husto man ang mga magtutudlo sa balaod sa ilang pag-ingon nga mag-una si Elias pag-anhi." <lbl>12</lbl> Si Jesus mitubag: "Tinuod na. Moanhi pag-una si Elias aron pagbag-o sa tanan. Apan nganong nasulat man nga mag-antos ang anak sa tawo ug bugalbugalan? <lbl>13</lbl> Sultihan tamo nga dinhi na si Elias nga gibuhatan sa ilang nagustohan, ingon sa gisulti sa Kasulatan bahin niya." 
   
   Ang espiritung amang
   <lbl>• 14</lbl> Sa dapit diin gibiyaan nila ang ubang tinun-an nakita nga gialirongan ni sa daghang tawo, ug may pipila ka magtutudlo sa balaod nga nakiglantogi nila. <lbl>15</lbl> Natingala ang katawhan sa pagkakita nila ni Jesus ug nanalagan sa pagduol niya. Unya, nangatahoran sila. 
   <lbl>16</lbl> Nangutana si Jesus: "Unsay gilantogian ninyo?" Mitubag ang usa sa pundok. <lbl>17</lbl> "Ginoo, gidala ko ang anak kong lalaki nga may espiritung amang. <lbl>18</lbl> Kon molihot na ni, ilamba siya sa yuta ug magbula ang iyang baba; magkagot ang gipon ug motuskig. Gihangyo ko ang imong mga tinun-an sa pagpapahawa sa yawa, apan dili sila makahimo." 
   <lbl>19</lbl> Mitubag si Jesus: "Katawhan nga walay pagtoo! Hangtod kanus-a pa nga mag-uban ko ninyo? Hangtod kanus-a pa nga magpailob ko? Dad-a siya diri." <lbl>20</lbl> Gidala ang bata. Sa pagkakita sa espiritu kang Jesus gipakurog niya ang bata, ug natumba ni, nagligidligid sa yuta ug nagbula ang baba. <lbl>21</lbl> Unya, nangutana si Jesus sa amahan: "Kanus-a ni magsugod?" Mitubag siya: "Sukad sa pagkabata. <lbl>22</lbl> Kanunay siyang ilabay sa kalayo o sa tubig aron paglaglag niya. Kon may mahimo ka, kaluy-i ug tabangi mi." 
   <lbl>23</lbl> Giingnan siya ni Jesus: "Nganong miingon ka 'kon may mahimo ka.' Mahimo ang tanan sa may pagtoo." <lbl>24</lbl> Misinggit dayon ang amahan sa bata: "Mitoo ko. Apan tabangi ang kawala koy pagtoo." 
   <lbl>25</lbl> Nakita ni Jesus nga nagkadaghan ang tawo. Busa, miingon siya: "Espiritu nga bungol ug amang, mandoan tikaw: Biyai ang bata ug ayaw nag balik." <lbl>26</lbl> Natay-og ang espiritu ug mikurog ang bata. Uban sa sakit nga singgit migawas ni sa bata nga nagbuy-od daw patay. Miingon ang mga tawo: "Patay na siya." <lbl>27</lbl> Apan gigunitan siya ni Jesus sa kamot ug gialsa. Mitindog ang bata. 
   <lbl>28</lbl> Sa sulod na sa balay, ang mga tinun-an ni Jesus nangutana: "Nganong dili mi makapalagpot sa daotang espiritu? <lbl>29</lbl> Mitubag siya: "Ang pag-ampo lang ang makalagpot ining matanga sa daotang espiritu. Wala nay lain." 
   
   Pasidaan na sab sa pag-antos 
   (<lbl>Mt 17:22</lbl>; <lbl>Lc 9:43</lbl>)
   <lbl>• 30</lbl> Mibiya sila adtong dapita ug nangadto sa Galilea. Apan dili buot si Jesus nga mahibalo ang katawhan og hain siya, <lbl>31</lbl> kay nagtudlo man siya sa iyang mga tinun-an. Miingon siya: "Itugyan ang Anak sa Tawo sa kamot sa katawhan; patyon siya ug mabanhaw human sa tulo ka adlaw." <lbl>32</lbl> Wala makasabot ang mga tinun-an, apan nahadlok sila pagpangutana sa buot ipasabot.
   
   Kinsay kinadak-an?
   (<lbl>Mt 18:1</lbl>; <lbl>Lc 9:46</lbl>; <lbl>18:17</lbl>; c22:24</lbl>)
   <lbl>• 33</lbl> Miabot sila sa Cafarnaum. Sa sulod sa balay nangutana si Jesus: "Unsay inyong gilalisan samtang diha pa ta sa dalan?" <lbl>34</lbl> Wala sila motubag, kay naglalis man sila kinsay labing dako nila. 
   <lbl>• 35</lbl> Milingkod siya, mitawag sa 12 ug miingon: "Ang buot mahiuna, kinahanglang maulahi. Alagaran niya ang tanan." <lbl>36</lbl> Unya, mikuha siyag gamayng bata nga gibutang sa taliwala ug giagbayan. Miingon siya: <lbl>37</lbl> "Ang modawat sa bata sama ini, sa akong ngalan, modawat nako. Ang modawat nako, modawat dili nako kondili, sa Nagpadala nako." 
   <lbl>• 38</lbl> Miingon si Juan: "Ginoo, nakakita mig tawo nga nagpalagpot sa yawa sa imong ngalan. Amo siyang gibadlong, kay dili ta siya kauban." <lbl>39</lbl> Mitubag si Jesus: "Ayaw siyag did-i. Walay makahimog milagro sa akong ngalan nga mosultig daotan batok nako. <lbl>40</lbl>Ang dili supak nato dapig nato. 
   <lbl>41</lbl> Sa pagkatinuod sultihan tamo, ang mopainom ninyog tubig, kay iya mo ni Cristo ug nagdala sa iyang ngalan, gantihan. 
   
   Ang makaangin sa sala 
   (<lbl>Mt 18: <lbl>16:13</lbl>; <lbl>Lc 17:1</lbl>) 
   <lbl>• 42</lbl> Mas maayo pa nga itambog sa dagat hiniktan ang liog og dakong galingan nga bato ang makaangin sa sala sa usa sa akong matoohon.
   <lbl>43</lbl> Kon ang usa mong kamot makaduhig nimo sa pagpakasala, putla ni! Mas maayo nga mosulod ka sa kinabuhi nga usa ray kamot kay sa mahulog sa impyerno, sa kalayo nga way pagkapalong, nga may duha. <lbl>45</lbl> Kon ang usa ka tiil makaduhig nimo sa pagpakasala, putla ni! Mas maayo nga mosulod ka sa kinabuhi nga usa ray tiil kay sa mabalhog sa impyerno nga may duha. <lbl>47</lbl> Kon ang usa ka mata makaduhig nimo sa pagpakasala, lugita ni! Mas maayo nga mosulod ka sa Gingharian sa Diyos nga usa ray mata kay sa matambog sa impyerno nga may duha. <lbl>48</lbl> Didto dili mamatay ang mga ulod nga mout-ot nimo ug dili mapalong ang kalayo. <lbl>49</lbl> Kay ang matag usa templahan sa kalayo ug ang tanang sakripisyo templahan sa asin. 
   <lbl>50</lbl> Maayo ang asin. Apan kon mawad-an ni sa kaparat, unsay iasin ini? Pagbaton mog asin sa inyong kaugalingon ug pagpakigdait sa usag usa." 
   
   Diborsyo 
   (<lbl>Mt 19:1</lbl>; <lbl>5:31</lbl>; <lbl>Lc 16:18</lbl>) 
   <b><lbl>10 •</lbl></b> <lbl>1</lbl> Mibiya si Jesus adtong dapita ug miadto sa probinsya sa Juda, unahan sa suba Jordan. Gihugopan na sab siya sa dagkong panon sa katawhan nga iyang gitudloan sumala sa naandan. <lbl>2</lbl> Nanganha pod ang pipila ka Pariseo nga nangutana aron pagsulay niya: "Makataronganon ba nga ang bana makigdiborsyo sa asawa?" <lbl>3</lbl> Misumbalik siyag pangutana: "Unsay gisugo ni Moises " <lbl>4</lbl> Mitubag sila: "Gitugot ni Moises ang pagsulat og kalig-onan sa panagbulag alang sa diborsyo." 
   <lbl>5</lbl> Giingnan sila ni Jesus: "Nagsulat si Moises ining balaora alang ninyo, kay gahi mog ulo. <lbl>6</lbl> Apan sa sinugdan, sa pagbuhat sa kalibotan, gihimo sila sa Diyos nga lalaki ug babaye. <lbl>7</lbl> Tungod ini ang lalaki mobiya sa amahan ug inahan aron makighiusa sa asawa. <lbl>8</lbl> Ang duha mausa ka lawas. Dili na sila duha kondili, usa ka lawas. <lbl>9</lbl> Busa, dili bulagon ni bisag kinsa ang gihiusa sa Diyos. 
   <lbl>10</lbl> Sa sulod sa balay nangutana pag-usab ang mga tinun-an bahin ini. <lbl>11</lbl> Giingnan sila: "Ang makigdiborsyo sa asawa ug magminyog lain, nanapaw batok sa asawa. <lbl>12</lbl> Ang babayeng makigdiborsyo sa bana ug magminyog lain nanapaw sab." 
   
   Paaria ang mga bata 
   (<lbl>Mt 19:13</lbl>; <lbl>Lc 18</lbl>)
   <lbl>• 13</lbl> Gipadala sa katawhan ang gagmay nilang anak aron matapin-an sa kamot ni Jesus, apan gipangasab-an sila sa mga tinun-an. 
<lbl>14</lbl> Sa pagkamatikod ni Jesus, nasuko siya pag-ayo. Miingon siya: "Paaria nako ang kabataan. Ayawg pugngi, kay ang Gingharian sa Diyos ilaha sa sama nila.







1







Title:Mateo (2)
   <lbl>5</lbl> Bulahan ang mapaubsanon, makapanag-iya sila sa yuta. 
   <lbl>6</lbl> Bulahan ang gigutom ug giuhaw sa kaangayan, kay busgon sila ug tagbawon. 
   <lbl>7</lbl> Bulahan ang maluluy-on, kay kaluy-an sila. 
   <lbl>8</lbl> Bulahan ang putlig kasingkasing, kay makakita sila sa Diyos. 
   <lbl>9</lbl> Bulahan ang nagbudlay alang sa kalinaw, tawgon silag mga anak sa Diyos. 
   <lbl>10</lbl> Bulahan ang gilutos tungod sa kaangayan, kay ila ang gingharian sa Langit. 
   <lbl>11</lbl> Bulahan mo, kon bugalbugalan ug lutoson sa katawhan; ug magsulti sila sa tanang matang sa daotan batok ninyo, kay mga tinun-an tamo. <lbl>12</lbl> Paglipay ug pagmaya, kay dako ang ganti nga gitagana kaninyo sa Diyos. Giingon sab ini pagpasipala ang mga propeta nga nauna ninyo. 
   
   Asin ug kahayag 
   (<lbl>Mc 4:21</lbl>; <lbl>Lc 1:34</lbl>; <lbl>8:16</lbl>; <lbl>11:33</lbl>) 
   <lbl>• 13</lbl> Asin mo sa yuta. Kon ang asin kawad-an sa lami unsaon pagbalik sa kaparat ini? Ikalabay ug katunob-tunoban na ni sa mga tawo.
   <lbl>• 14</lbl> Kahayag mo sa kalibotan. Ang dakbayan nga natukod sa bungtod dili matago. <lbl>15</lbl> Walay magdagkot og suga aron tabonan. Hinuon, ibutang sa tungtonganan aron makahatag og kahayag sa naa sa balay. <lbl>16</lbl> Sa ingon, makita nila ang mga maayong butang nga inyong nahimo, ug dayegon nila ang inyong Amahan sa Langit. 
   
   Labing hingpit nga balaod 
   <lbl>• 17</lbl> Ayaw mog hunahuna nga mianhi ko aron pagwagtang sa Balaod ug mga Propeta. Mianhi ko dili aron pagwag-tang kondili, aron pagtuman. <lbl>18</lbl> Sulti-han tamo: samtang ang langit ug yuta magpabilin, walay titik sa balaod nga mausab hangtod nga matuman ang tanan. 
   <lbl>19</lbl> Busa, ang maglapas sa labing gamay sa kasugoan ug magtudlo sa uban sa pagbuhat sa ingon makina-gamyan sa gingharian sa langit. Sa laing bahin, ang magtuman sa Balaod ug magtudlo sa pagbuhat sa ingon, madako sa gingharian sa Langit. 
   <lbl>20</lbl> Busa, sultihan tamo, kon ang inyong katarong dili molabaw sa ila sa magtutudlo sa Balaod ug sa Pariseo, dili mo makasulod sa gingharian sa Langit. 
   <lbl>• 21</lbl> Nakadungog mo nga giingnan kaniadto ang atong katawhan: Ayawg patay. Ang makapatay kinahanglang moatubang sa hukmanan. <lbl>22</lbl> Apan sultihan tamo karon: Ang masuko sa igsoon, kinahanglang hukman. Ang manginsulto sa igsoon angayng taralon sa konseho ug dad-on sa hukmanan. Ang magpakaulaw sa igsoon ibalhog sa kalayo sa impyerno. <lbl>23</lbl> Busa, kon maghalad ka sa gasa sa altar ug mahi-numdom nga ang imong isigkatawo nasilo nimo, <lbl>24</lbl> biyai ang gasa. Lakaw dayon ug pasig-uli niya. Unya, balik ug halad sa gasa sa Diyos. 
   <lbl>25</lbl> Ayawg kalimot: Pasig-uli sa imong kaaway sa dili pa paatubangon sa hukmanan. Kon dili, itugyan ka sa maghuhukom nga, sa iyang bahin, motugyan nimo sa pulis, ug ibalhog ka sa bilanggoan. <lbl>26</lbl> Matanggong ka didto hangtod nga makabayad sa kataposang dyot sa multa. 
   <lbl>• 27</lbl>Nakadungog mo nga ginaingon: Ayawg panapaw. <lbl>28</lbl> Apan sultihan tamo: ang motan-aw sa babaye aron pagtagbaw sa iyang ulag, sa kasingkasing nakapanapaw na.
   <lbl>29</lbl> Busa, kon ang tuo mong mata makaangin nimo sa pagpakasala, lugita ni ug ilabay. Mas maayo pa nga kawad-an kag bahin sa lawas, kay sa itambog ang tibuok mong lawas sa impyerno. <lbl>30</lbl> Kon ang tuo mong kamot makaangin nimo sa pagpakasala, putla ni ug ilabay! Mas maayo pa nga kawad-an kag bahin sa lawas, kay sa itambog ang tibuok mong lawas sa impyerno. 
   <lbl>• 31</lbl> Ginaingon pod: ang mobulag sa asawa kinahanglang mohatag og sinulat nga kalig-onan sa pakigbulag. <lbl>32</lbl> Apan ingnon tamo: kon ang bana mobulag sa asawa sa bisag unsang hinungdan gawas sa pagluib, gitukmod siya sa panapaw. Ug ang mangasawa sa babayeng gibulagan, nakapanapaw pod. 
   
   Mga panumpa 
   <lbl>• 33</lbl> Nakadungog pod mo nga giingnan kaniadto ang katawhan: Ayawg pakyasa ang panumpa. Ang panumpa nga gihimo kang Yahweh kinahanglang tumanon. <lbl>34</lbl> Apan sultihan tamo: Ayawg panumpai ang bisag unsang saad. Ayawg panumpa sa kalangitan, kay lingkoranan ni sa Diyos. <lbl>35</lbl> Ni sa yuta, kay iya ning tumbanan. Ni sa Jerusalem, kay syudad ni sa gam-hanang hari. <lbl>36</lbl> Ayawg panumpa bisan gani sa imong ulo, kay dili mo maka-paputi o makapaitom sa bisag usa ka lugas sa buhok ini. <lbl>37</lbl> Ingna hinuon: "Oo" kon ang inyong gipasabot 'Oo'; ug "dili" kon ang inyong gipasabot 'dili'. Ang inyong isulti gawas ini gikan na sa yawa. 
   
   Gugma alang sa kaaway
   (<lbl>Lc 6:29</lbl>) 
   • <lbl>38</lbl> Nakadungog mo nga ginaingon: Mata sa mata, ngipon sa ngipon. <lbl>39</lbl> Apan sultihan tamo: Ayawg buntoga ang daotan pinaagi sa daotan. Kon sagpaon ang tuo mong aping, itahan ang pikas. <lbl>40</lbl> Kon ikiha ka tungod sa kamisin, ihatag pod ang kamisadentro. <lbl>41</lbl> Kon pugson ka pagpalakaw uban niya og usa ka kilometro, lakawg duha. <lbl>42</lbl> Hatag kon may mangayo; ayawg talikdi ang buot mohulam. 
   <lbl>• 43</lbl> Nakadungog mo sa ginaingon: Higugmaa ang inyong isigkatawo ug kasilagi ang kaaway. <lbl>44</lbl> Apan sultihan tamo: Higugmaa ang inyong kaaway ug iampo ang nagpasipala ninyo, <lbl>45</lbl> aron maanak mo sa inyong Amahan sa Langit. Kay gipasilang niya ang adlaw alang sa maayo ug sa daotan. Nagpaulan siya sa tarong ug sa daotan. 
   <lbl>46</lbl> Kon mahigugma ra mo sa nahi-gugma ninyo, unsay nakalahi ini? Dili ba, nagbuhat man ini ang mga kobra-dor sa buhis? <lbl>47</lbl> Ug kon mahigalaon mo sa kaigsoonan ra ninyo, unsay labaw ini sa kasagaran? Dili ba, ang mga pagano nagbuhat man sa ingon? <lbl>48</lbl> Alang ninyo, kinahanglang matarong mo ug mahingpit ingon nga ang langitnon ninyong Amahan tarong ug hingpit. 
   
   Paghimog maayo alang sa Diyos
   <b><lbl>6 •</lbl></b> <lbl>1</lbl> Pag-amping nga dili mo mag- pasundayag sa katawhan sa inyong katarong. Kon inyo ning himoon, dili mo makabaton og bisag unsa gikan sa inyong Amahan sa langit. <lbl>2</lbl> Kon may ihatag mo sa kabos, ayawg banha ingon sa gibuhat sa mga tigpakaaron-ingnon sulod sa mga sinagoga ug kadalanan aron dayegon sa mga tawo. Makapaniguro ko ninyo nga gigantihan na sila sa angay. 
   <lbl>3</lbl> Kon duna moy ihatag sa kabos, ayawg pahibaloa ang walang kamot sa gibuhat sa tuo, <lbl>4</lbl> aron ang inyong gasa magpabiling tinago. Ang inyong Amahan nga nagtan-aw moganti ninyo sa tago. 
   <lbl>5</lbl> Kon mag-ampo mo, ayawg sun-a ang tigpakaaron-ingnon nga buot manindog ug mag-ampo sulod sa mga sinagoga o sa mga eskina sa kadala-nan aron hikit-an sa tanan. Makapa-niguro ko ninyo nga gigantihan na sila sa husto. <lbl>6</lbl> Kon mag-ampo mo, adto sa lawak. Takpi ang pultahan ug pag-ampo sa Amahan nga nag-uban ninyo sa tago. Ang Amahan nga nakakita sa tago, moganti ninyo. 
   
   <lbl>•</lbl> Amahan Namo...
   (<lbl>Lc 11:1</lbl>; <lbl>Mc 11:25</lbl>) 
   <lbl>7</lbl> Kon mag-ampo mo, ayawg gamit og daghang pulong sama sa mga pagano. Nagtoo sila nga kon daghan ang isulti daghan pod ang kahigayonan nga dunggon sila. <lbl>8</lbl> Ayawg suon nila. Ang inyong amahan nasayod nang daan sa inyong gikinahanglan, bisag wala pa mo mangayo. 
   <lbl>9</lbl> Ingna ini pag-ampo: 
   Amahan namo sa langit, 
   balaan ang imong ngalan, 
   <lbl>10</lbl> moabot ang imong gingharian, 
   ang imong pagbuot matuman 
    sa yuta ingon man sa langit. 
   <lbl>11</lbl> Ihatag kanamo karong adlawa
   ang adlaw adlaw namong kalan-on. 
   <lbl>12</lbl> Pasayloa mi sa among mga utang 
   ingon nga among gipasaylo 
   ang nakautang namo. 
   <lbl>13</lbl>Ayaw mig itugyan sa panulay;
   hinunoa, luwasa sa daotan. 
   <lbl>14</lbl> Kon pasayloon ninyo ang uban sa ilang sayop, pasayloon pod mo sa Amahan sa langit. <lbl>15</lbl> Kon dili, nan, dili pod mo pasayloon sa Amahan. 
   <lbl>• 16</lbl> Sa pagpuasa, ayawg ipakita nga makaluluoy kaayo mo ingon sa gihimo sa tigpakaaron-ingnon. Nagpa-kita silag subo nga nawong aron ang mga tawo masayod nga nagpuasa sila. Sultihan tamo nga gigantihan na sila. <lbl>17</lbl> Kon magpuasa mo, panghilam-os. Patahoma ang kaugalingon. <lbl>18</lbl> Kay wala mo magpuasa alang sa pasun-dayag o alang sa mga tawo kondili, alang sa Amahan nga nakakita luyo sa pasundayag. Ug ang Amahan nga nagtan-aw sa tago, moganti ninyo.
   
   (<lbl>Lc 11:34</lbl>; <lbl>12:3</lbl>) 
   <lbl>• 19</lbl> Ayawg tigom og bahandi alang sa kaugalingon dinhi sa yuta nga makutkot sa anunogba ug sa taya, ug makawat. <lbl>20</lbl> Pagtigom hinuog bahandi alang ninyo uban sa Diyos. Ug walay anunogba ni taya nga makakutkot o kawatan nga makapangawat ini. <lbl>21</lbl> Kay hain gani ang bahandi, tua sab ang kasingkasing. 
   <lbl>• 22</lbl> Ang mata suga sa lawas. Kon ang mata maayo, mahayagan ang tibuok lawas. <lbl>23</lbl> Kon ang mata masa-kiton, ang tibuok lawas mangitngitan. Nan, kon ang inyong kahayag maka-ngitngit, pagkangiob kaha sa kinangit-ngitan ninyong bahin! 
   
   Salig sa gingharian 
   (<lbl>Lc 12:23</lbl>; <lbl>16:13</lbl>) 
   <lbl>• 24</lbl> Walay makaalagad og duha ka agalon. Malagmit kasilagan niya ang usa ug ang usa higugmaon; o mag-maunongon siya sa primero ug magtamay sa ikaduha. Dili mo makadungan pag-alagad sa Diyos ug salapi. 
   <lbl>25</lbl> Busa, sultihan tamo: ayawg kabalaka sa inyong lawas. Dili ba, ang kinabuhi labaw man ka bililhon kay sa pagkaon; ug ang lawas sa sinina? <lbl>26</lbl> Tan-awa ang mga langgam sa kahitas-an. Wala sila magpugas, wala mag-ani ni magtigom og pagkaon sa kamalig. Apan ang langitnong Amahan nag-atiman nila. Dili ba, labaw man mo ka bililhon sa langgam? 
   <lbl>27</lbl> Kinsa ninyoy makadugang og usa ka adlaw sa kinabuhi tungod sa kabalaka? <lbl>28</lbl> Nganong naguol mo sa inyong bisti? Tan-awa ang kabulakan sa mga uma. Walay naghago ni nag-hablon. <lbl>29</lbl> Apan sutihan tamo: bisan si Solomon sa tibuok niyang bahandi wala makabisti og sama katahom sa usa ini. <lbl>30</lbl> Kon ang Diyos naghatag og bisti sa balili sa kaumahan nga ma-muklad karong adlawa ug isugnod sa hudno sa sunod, kamo pa kaha? Pagkagamay ninyog pagtoo! 
   <lbl>31</lbl> Ayawg kabalaka o ingon: Unsay kan-on? Unsay imnon? O unsay isul-ob? <lbl>32</lbl> Ang mga pagano kanunayng nagbudlay alang ini. Apan nasayod ang langitnong Amahan nga nagkinahanglan mo ining tanan. <lbl>33</lbl> Ibutang pag-una ang inyong kasingkasing sa gingharian ug hustisya sa Diyos, ug hatagan mo sa tanan. <lbl>34</lbl> Ayawg kabalaka sa sunod adlaw, kay may kaugalingon ning kabalaka. Ang matag adlaw may kaugalingong kahasol.
   
   Mga anak sa gingharian
   (<lbl>Lc 6:37</lbl>; <lbl>11:9</lbl>; <lbl>6:31</lbl>; <lbl>13:23</lbl>)
   <b><lbl>7 •</lbl></b> <lbl>1</lbl> Ayawg hukom aron dili mo hukman. <lbl>2</lbl> Hukman mo ingon sa pag-hukom ninyo sa uban. Ang sukdanan nga gamiton alang sa uban mao sab ang gamiton alang ninyo. <lbl>3</lbl> Nganong tan-awon man ninyo ang puling sa inyong igsoon? <lbl>4</lbl> Unsaon man ninyo pag-ingon: 'Ambi, kuhaon ko ang imong puling, samtang naa pa ang troso sa kaugalingong mata?' <lbl>5</lbl> Mga tigpakaaron-ingnon, unaha pagkuha kanang troso sa inyong mata aron pagtin-aw sa panan-aw. Unya, makuha ninyo ang puling sa igsoon. 
   <lbl>• 6</lbl> Ayawg ihatag ang balaang butang sa mga iro, ni iitsa ang perlas sa mga baboy aron tamaktamakan. Mo-sumbalik pa gani ni ug mokuniskunis ninyo. 
   <lbl>• 7</lbl> Pangayo ug makadawat mo. Pangita ug inyong makakaplagan. Tuktok ug ablihan ang pultahan alang ninyo. <lbl>8</lbl> Kay ang mangayo, makadawat. Ang mangita makakaplag ug ang pultahan ablihan alang sa magtuk-tok. <lbl>9</lbl> Mohatag ba mog bato sa inyong anak nga mangayog pan? <lbl>10</lbl> O hatagan ba siyag bitin kon mangayog isda? <lbl>11</lbl> Kon sa inyong kadaotan, maantigo mong mohatag og maayong butang sa mga anak, unsa pa kaha ang Amahan nga Langitnon alang sa mangayo niya! 
   <lbl>12</lbl> Busa, buhata sa uban ang buot ninyo nga ilang ibalos. Kana ang Balaod ug mga Propeta. 
   <lbl>• 13</lbl> Sulod sa sigpit nga ganghaan. Kay lapad ang pultahan ug sayon ang dalan paingon sa kalaglagan, ug dag-han ang mangagi ini. <lbl>14</lbl> Pagkasigpit ug pagkagansang-gansangon sa gangha-an paingon sa kinabuhi. Dyotay ra ang makakaplag ini. 
   
   Ang kahoy maila sa mga bunga
   (<lbl>Lc 6:43</lbl>) 
   <lbl>• 15</lbl> Pagbantay sa mining mga propeta: Moanha sila nga magtakuban daw karnero. Apan sa sulod, bangis silang mga lobo. <lbl>16</lbl> Mailhan sila sa mga bunga. Makapupo ba mog ubas sa sampinit, o sa kudyapa? 
   <lbl>17</lbl> Ang maayong kahoy mamungag maayong bunga. Ang masakiton, dao-tan pog bunga. <lbl>18</lbl> Ang maayong kahoy dili makahatag og daotang bunga ug ang daotan walay maayong bunga. <lbl>19</lbl> Putlon ug isugnod sa kalayo ang kahoy nga dili maayog bunga. <lbl>20</lbl> Maila ni sa mga bunga.
   Maalamong magtutukod
   (<lbl>Lc 6:47</lbl>; <lbl>13:26</lbl>; <lbl>Mc 1:22</lbl>)
   <lbl>• 21</lbl> Dili ang tanang nag-ingon: Ginoo! Ginoo!, makasulod sa gingharian sa Langit kondili, ang nagtuman sa kabubut-on sa akong Amahan sa Langit. <lbl>22</lbl> May daghan unya nga moi-ngon anang adlawa: "Ginoo, Ginoo, dili ba, nagsulti man mi sa imong ngalan? Dili ba, naghingilin man mig mga yawa ug naghimog daghang milagro sa imong ngalan?" <lbl>23</lbl> Unya, sultihan ko sila sa dayag: Wala ko makaila ninyo, pahilayo nako, kamong mga daotan! 
   <lbl>24</lbl> Busa, ang tanang nakadungog sa akong gisulti ug nagtuman ini nahisama sa maalamon nga nagtukod sa balay sa pangpang. 








1







Title:Galasya (2)
   <lbl>7</lbl> Maayo ang inyong pagsugod sa lumba; kinsay mibabag sa agianan? Nganong mihunong mo pagsunod sa kamatuoran? <lbl>8 Dili niy pagsunod sa Diyos nga nagtawag ninyo. <lbl>9 Bisan gani ang dyotayng patubo makaapekto man sa tibuok minasa. <lbl>10 Hinuon, sigurado ko nga dili mo masalaag. Ang naglibog ninyo, pahamtangan sa silot.
   <lbl>11 Ako mismo, mga igsoon, dili ba ko makawali bahin sa tinuli? Sa ingon, dili na unta ko gukdon. Apan nagpasabot ni nga gisalikway ko ang iskandalo sa krus. <lbl>12 Hinaot nga ang naglibog ninyo moabot pagputol sa kaugalingong kinatawo. 
   
   Tinuod nga kagawasan
   <lbl>•13 Mga igsoon, gitawag mo aron makatagamtam sa kagawasan. Wala ko maghisgot sa kagawasan nga nagtabon sa mga tinguhang lawasnon, kondili sa kagawasan nga nagpaulipon sa usag usa pinaagi sa gugma. <lbl>14 Kay mao ni ang kinatibuk-an sa Balaod: Higugmaa ang imong isigkatawo sama sa kaugalingon. <lbl>15 Apan kon magpinaakay mo ug magwataswatasay sa usag usa, pagmatngon nga dili mo mapildi. 
   <lbl>16 Busa, sultihan tamo: panglakaw sumala sa Espiritu ug ayawg pahinonti ang mga lawasnong tinguha nga <lbl>17 makig-away sa Espiritu. Ang mga tinguhang Espirituhanon supak sa mga pangandoy sa unod. Ang duha nagkasumpaki. Busa, dili mo makabuhat sa buot buhaton. <lbl>18 Apan padumalaha ang Espiritu. Ayawg pasakop sa Balaod. 
   <lbl>19 Dali ra ninyong mailhan ang binuhatan nga lawasnon: ang kadaotan, kalaw-ay ug kawalay-ulaw; <lbl>20 ang pagsimba sa mga diosdios ug ang salamangka, pagdumot, kasina ug panamastamas, kasuko, sobrang patanto, pagkabahinbahin; <lbl>21 ug ang pangigi, paghuboghubog ug mga ingon ini. Usbon ko pagsulti ang giingon ko na: ang magbuhat ini dili makapanunod sa gingharian sa Diyos. 
   <lbl>22 Apan ang bunga sa Espiritu mao ang gugma, kalipay, kalinaw, pailob, pagsinabtanay, kaluoy ug kamakanunayon, <lbl>23 ang kalumo ug pagpugong sa kaugalingon. Alang ini walay Balaod o silot. <lbl>24 Alang sa mga sakop ni Cristo, gilansang na nila sa Krus ang unod uban ang mga bisyo ug tinguha ini. <lbl>25 Kon nagpuyo ta sa Espiritu, magpaagak ta sa Espiritu. <lbl>26 Dili ta magmaakuakohon. Ug wala untay palabwanay o kasina sa usag usa. 
   
   <lbl><b>6</b></lbl> <lbl>1 Mga igsoon, kon may makasala, kamong mga Espirituhanon motul-id niya uban sa diwa sa kaluoy. Pagbantay, basig kamo mismo matintal. <lbl>2 Pagtinabangay sa mga palas-anon sa usag usa sa ingon, nagtuman mo sa balaod ni Cristo. <lbl>3 Kon may nagtoo nga labaw siya, apan sa pagkatinuod bale wala, gilingla lang niya ang kaugalingon. <lbl>4 Ang matag usa mag-usisa sa kaugalingong binuhatan. Dili unta siya manghambog sa uban. Hinunoa, magmainiton sa kaugalingong kauswagan. <lbl>5 Ang matag usa manubag sa kaugalingong binuhatan. 
   <lbl>6 Ang nakadawat sa pagtulon-an sa Pulong kinahanglang magpaambit sa kaayohan sa nagtudlo niya. <lbl>7 Ayawg palimbong. Ang Diyos dili kalimbongan. Moani ka sa imong gipugas. <lbl>8 Ang nagpugas alang sa lawasnong kaayohan moanig kadaotan ug kamatayon gumikan sa unod. Ang nagpugas sa Espiritu moani sa kinabuhing dayon gikan sa Espiritu. <lbl>9 Magbuhat tag maayo nga dili kawad-ag kadasig. Sa tukmang panahon anihon ta ang ganti sa atong kamakanunayon. <lbl>10 Busa, samtang may panahon pa, magbuhat tag maayo alang sa tanan, labi na sa kaigsoonan ta sa pagtoo. 
   
   Gilansang ko uban ni Cristo
   <lbl>•11 Tan-awa ang dagkong letra nga gisulat sa kaugalingong kamot. 
   Kinsay nagpugos ninyo sa pagpatuli? <lbl>12 Ang nahingawa pag-ayo nga makapakita sa tawo, unsa kaha kon ang krus ni Cristo magdala nila og kasamok! <lbl>13 Mga tinuli gyod! Sila mismo wala magtuman sa Balaod, apan mapasigarbohon kaayo kon nagdala ining timailhana sa lawas. 
   <lbl>14 Sa akong bahin, dili ko buot magpasigarbo sa bisan unsang butang kondili sa krus ni Cristo Jesus nga atong Ginoo. Pinaagi niya ang kalibotan gilansang dinhi nako ug ako sa kalibotan. 
   <lbl>15 Dili na ta maghisgot sa mga tinuli ug sa dili Judio, kay nagsugod na ang bag-ong pagmugna. <lbl>16 Ang nagpuyo sumala ining mandoa, padawata sa kalinaw ug kaluoy: sila ang Israel sa Diyos! <lbl>17 Ayaw na kog samoka. Sa akong bahin nia sa akong lawas ang mga timaan ni Jesus. 
   <lbl>18 Mga igsoon, ang grasya ni Cristo Jesus nga atong Ginoo maanaa unta sa inyong espiritu. 
   Amen.
   
   
   <lbl>•1.1</lbl> Ang daghang nakristyanos nga taga Galacia paganog kagikan. Wala silay kasayoran sa Judiong tinoohan. Hinuon, may nahibaw-an sila sa ubang simbahan, diin may mga Judio nga naalang-alang ang pagkakristyanos, ug dili makahimo pagpakiglantogi ni Pablo. Silay mipuli pagwali sa mga katilingban nga gibiyaan ni Pablo. Dunay pipila sa taga Galacia nga naminaw ug midawat sa pagtulon-ang konserbatibo ug puno sa mga ritwal.
   Kining samokan nga mga Judio, wala magsalikway sa mga milagro ug sambingay ni Jesus, ni sa iyang pagkabanhaw. Apan wala sila makasabot nga mianhi siya aron pagluwas sa tanang tawo. Sa ingon, nawad-ag bili ang Judiong relihiyon ug natapos ang ilang pagkapiniling katawhan sa Diyos. Mao nga nagsangyaw sila dili sa Maayong Balita, kondili sa laing Ebanghelyo.
   ...magwali...(b<pd>.</pd> <lbl>9</lbl>). Kinahanglan nga ang Ebanghelyong isangyaw sumala gyod sa pagsabot sa apostoles ug sa Simbahan. Mao nga giingon ni Pablo nga wala siya magminaomao pagsangyaw, apan pinadala ug nagsangyaw siya sa pagtulon-an nga gitudlo sa Simbahan: Ang gitawag karon og Tradisyon.
   <lbl>•11</lbl>. Ang kaaway ni Pablo nanaway sa iyang awtoridad pagpanudlo: dili siya apostol nga sama sa gipili ni Jesus. Ang gipamulong dinhi ni Pablo tukma sab sa gihisgotan sa Mga Buhat. Wala lang makita ni Pablo si Jesus, apan nadiskobrehan siya ni Pablo sa kailadman. Sa higayon nga gitawag siya, nasinati niya ang dugokan sa Pagtoo sa mas konkretong paagi.
   Gitawag si Pablo ni Jesus sa talagsaong paagi, apan wala niya ipresentar ang iyang kaugalingon sa Simbahan. Gipadala siya ni Jesus kang Ananias alang sa bunyag. Unya, miuban siya ni Pedro, ang giilang pangulo sa Simbahan, ug ni Jaime, ang pangulo sa simbahan sa Jerusalem. Kining "kahiusa" o "panag-ambit" mahinungdanon aron pagwali sa ngalan sa Simbahan. Apan ang kamasunoron dili kanang parehas sa militar o sa empleyado alang sa agalon. Namulong si Pablo: Si Jaime, Pedro ug Juan miila sa mga grasya nga gihatag kanako sa Diyos <lbl>(2:9)</lbl>: sa ato pa, midawat sila nga ang Espiritu Santo naa ni Pablo. Ang mga pangulo sa Simbahan wala maghimog kaugalingong desisyon, naminaw sila sa Espiritu Santo nga namulong sa panghitabo.
   <lbl>•2.1</lbl> Kining tigom sa Jerusalem gisaysay sa <lbl>Mga Buhat 15</lbl>.
   Sa nakristyanos na sila, ang mga Judio, sa pagkatawo ug sa relihiyon, nagpadayon pagtuman sa Balaod ni Moises ingon man sa mga ritwal sa pagsimba ug sa kulturang nasodnon. Miabot ang panahon nga nagkadaghan ang dili Judio nga nakabig kang Cristo, nga lahig batasan ug gitoohan. Busa, nagsugo si Pablo sa dili pagpugos nila pagsunod sa Balaod ni Moises. Ang ilang pagtahod sa isigkatawo, ug pagtuman sa kasugoan sa Diyos, inaghat sa pagtulon-an sa Ebanghelyo ug dili sa pagpatuman sa Balaod ni Moises.
   ...mawad-an sa...(b<pd>.</pd> <lbl>5</lbl>). Kay ang Ebanghelyo nagpalingkawas man sa tawo sa ilang kaugalingon, ang ilang katungdanan mao ang pag-alagad ug pagsunod sa Anak sa Diyos.
   Bahalag unsa...(b<pd>.</pd> <lbl>6</lbl>). Si Pedro, Jaime ug Juan dili titulado, walay salapi ug insaktong edukasyon. Malagmit gitamay sila sa edukadong magtotoo. Apan wala ni isapayan ni Pablo: igo alang niya nga mga pangulo sila sa Simbahan.
   <lbl>•11.</lbl> Sa Simbahan nagtoo si Pablo nga may katungod siya pagbadlong sa kinalabwang pangulo, ang unang Santo Papa. Gisaaran ni Jesus si Pedro nga dili mapakyas ang iyang pagtoo, apan wala siya moingon nga dili siya masayop.
   Ang mga Judio dili makigsalo sa mga pagano, aron dili sila mamansahan o "mahugaw". Apan sa pagsulod nila sa simbahan, ug pagpadayon sa naandang batasan alang sa bag-ong mga igsoon sa pagtoo nga dili Judio, hinungdan sila sa panagbahin sa katawhan nga nabag-o tungod ni Cristo.
   Nasayod si Pedro (o Kefas, <lbl>Jn 1:42</lbl>) nga ang tanang katawhan managsama. Iya ning gidawat sa walay pagkwenta sa Balaod. Apan bisan pa ini; nahadlok siyag unsay mahunahunaan sa iyang mga higala ug katagilungsod. Wala niya malantaw nga sa pagpahimuot nila, namiligro ang pagtoo sa ubang kristyanos nga dili Judio. Kon tan-awon kining mga tawhana nga "hugaw" sa Simbahan, dili sila kabahin sa katilingban. Hinunoa, magpasakop sila sa Balaod sa mga Judio aron ilhong"putli"; biyaan nila ang kagikan ug katawhan, kay kon dili sila mosunod, mahimutang sila sa ubos nga klase sa katawhan sa Simbahan.
   Nagpadayon kining problemaha karon. Sa makadaghan ang kadagkoan sa simbahan giisip nga taas kay sa yanong katawhan.
   Dili angayng sabton nga isip magtotoo moawat ta sa ilang pagkinabuhi, kay ang Simbahan nagdawat sa tanan. 
   Ang simbahan kinahanglang magsalikway sa pagpihigpihig sa katawhan; batokan niya ang bisag unsang matang sa pihig nga sagad makita sa sosyedad. Mamatikdan nga ang kabos nga mag-uuma ug mamumuo gitamay ug gipadaplin, kay dili makasunod sa pamaagi ug kostumbre sa mga dato, mao nga daghan nila maulaw sa ilang pagkasila; wala makaangkon sa matuod nga kagawasan.
   <lbl>•15.</lbl> Giingon dinhi nga si Jesus nagluwas sa mga Judio ingon man, sa dili Judio. Gipakita niya ang kamahinungdanon sa pagtoo. Susama nig han-ay sa gihimo human sa upat ka tuig, sa sulat alang sa taga Roma, mga kapitulo 2 ngadto sa 8. Tan-awa ang komentaryo.
   ...kon unahon...(b<pd>.</pd> <lbl>18</lbl>). Si Pablo nagtudlog unsaon paglingkawas sa paganong relihiyon sa inumol nang daan nga mga opinyon, sa tulumanon nga gisunod tungod sa kahadlok sa mga dios ug sa kapalaran. Giingnan sila nga dili sala ang dili pagtuman sa mga relihiyosong balansayon sa Daang Kasabotan. Apan karon mibalik sila sa maong balansayon aron masiguro atubangan sa Diyos nga mosilot. Dili sadya ang pagpatuli, apan gituman gumikan sa kahadlok, ug aron pagsiguro.
   <lbl>•3.1</lbl> Human mailhi si Cristo nga gilansang sa krus, ngano ug unsay hinungdan sa atong pagbiya niya? Wala nay laing katarongan si Pablo pagkabig sa mga pagano gawas sa pagpaila ni Jesus nga gilansang sa krus. 
   Nagsugod mo...(b<pd>.</pd> <lbl>3</lbl>). Duhay kahulogan ining mga tudlinga. Ang una mao nga ang taga Galacia nakasinati na sa kalihokan sa Espiritu Santo ug sa iyang mga milagro ug buot modawat sa ritwal sa tuli unya, nagsugod sila pag-ila sa kamatuoran sa Diyos diha ni Jesus: nga mao ang espiritu. Karon mobalik sila sa Judiong tulumanon nga bisag gikan sa Diyos, gipahiuyon sa mga tawo sa unod, nagpasabot nga mga ignoranti sila ug makasasala.
   Ang mga naglibog sa taga Galacia miingon: iya mo ni Cristo, apan si Cristo kaliwat ni Abraham nga Judio. Busa, sunda si Abraham ug ang mga Judio, ining paagiha, uban ni Cristo, maanak mo ni Abraham. Gitaho nga walay maanak ni Abraham o sa Diyos tungod sa kagikan; punto ni nga giayo paghisgot sa Roma 4.
   Dili nato hunahunaon nga kining mga inumol nang daan nga opinyon mahanaw. Daghan ang nagtoo nga katoliko sila sa bunyag, sa pagkatawo, apan nalimot nga kon walay pagtoo ang bunyag walay bili. 
   ...maghatag ug...(b<pd>.</pd> <lbl>8</lbl>) o pasig-uli sa Diyos. Mao ni ang buot ipasabot sa katarong sumala ni Pablo.
   <lbl>•15.</lbl> Nasayod ta nga sa Biblia, Testamento o Kasabotan, managsamag kahulogan; ang daang Kasabotan mao ang unang kasabotan sa Diyos ug sa katawhan. Dinhi, si Pablo nagtandi sa Diyos sa naghimog kasabotan. Una, ang Diyos, naghimog kasabotan uban ni Abraham. Wala Siyay gipangayo bisag unsa, apan nanaad Siya. Ang tanan nga gipaabot sa Diyos sa kaliwat ni Abraham aron maluwas mao nga mosalig sila. Human sa unang gibuhat sa Diyos nga importanti, ang balaod nga gihatag sa Diyos kang Moises wala makapausab sa kahimtang. Busa, matud ni Pablo, kadaghanan sa mga Judio nasayop kon ang gitagad mao ang pagsunod sa balaod, ug wala magpakabana pagbukas sa kasingkasing. 
   <lbl>•23.</lbl> Sa panahon ni Pablo, ang anak sa mga dato gialimahan sa gitawag og "Pedagogo", ang maggiya sa bata. Dad-on nila ang bata sa eskwelahan, apan dili makatudlo. Nag-ingon si Pablo: ang balaod mao ang sulugoon, samtang ang magtutudlo mao si Cristo. Karon, kon si Cristo nakatudlo na nato unsa may kapuslanan pagsunod og balik sa mga Judiong tulumanon? 
   Pinaagi ini atong masabot ang b<pd>.</pd> <lbl>19</lbl>, uban ni Moises, ang ilang tigpataliwala. Wala hunahunaa ni Pablo nga ang balaod diyosnon ug tunhay ug gidikta sa Diyos mismo. Gitugtan sa Diyos ang mga anghel sa pagdumala sa nagkalahing pwersa sa kasaysayan, sa paghukom sa hinugpong ining temporaryong han-ay aron ang balaod mohaom sa usa ka panahon ug panghitabo: unya, si Moises magpasig-uli sa nagkalahing panginahanglan. Ang samang hunahuna gipadayag sa <lbl>4:3</lbl>. Sa mubong pagkasulti, ang Daang Kasabotan naghambin na sa diyosnong kamatuoran, apan miabot ni pinaagi sa mga tigpataliwala, nga mipahiuyon ini sa ilang pamaagi ug ila ning gilubog.








1







Title:Chronicles (7)
<lbl>17:15</lbl> Ug sunod kaniya si Johanan ang capitan, ug uban kaniya duha ka gatus ug kawaloan ka libo;

<lbl>17:16</lbl> Ug sunod kaniya si Amasias ang anak nga lalake ni Zichri, nga sa kinabubut-on mitugyan sa iyang kaugalingon ngadto kang Jehova; ug uban kaniya duha ka gatus ka libong gamhanan nga mga tawo sa kaisug.

<lbl>17:17</lbl> Ug kang Benjamin: si Eliada usa ka gamhanang tawo sa kaisug, ug uban kaniya duha ka gatus ka libong sangkap sa pana ug taming.

<lbl>17:18</lbl> Ug sunod kaniya si Josabad, ug uban kaniya usa ka gatus kawaloan ka libo nga inandam na sa gubat.

<lbl>17:19</lbl> Kini mao sila ang nanag-alagad sa atubangan sa hari, gawas niadtong gibutang sa hari sa mga kinutaang ciudad sa tibook Juda.
<lbl>18:1</lbl> Karon si Josaphat may mga bahandi ug kadungganan sa madagayaon gayud; ug siya nakighiusa kang Achab.

<lbl>18:2</lbl> Ug sa tapus sa pila ka mga tuig siya miadto kang Achab sa Samaria. Ug giihawan siya ni Achab ug mga carnero ug mga vaca nga daghan kaayo, ug alang sa katawohan nga diha uban kaniya, ug giagda siya aron mouban kaniya ngadto sa Ramoth-galaad.

<lbl>18:3</lbl> Ug si Achab nga hari sa Israel miingon kang Josaphat nga hari sa Juda: Mouban ka ba kanako ngadto sa Ramoth-galaad? Ug siya mitubag kaniya: Ako ingon man ikaw, ug ang akong katawohan ingon man ang imong katawohan; ug kami makighiusa kanimo sa gubat.

<lbl>18:4</lbl>  Ug si Josaphat miingon sa hari sa Israel: Pakisayud una, ako nangaliyupo kanimo, sa pulong ni Jehova.

<lbl>18:5</lbl> Unya gitigum sa hari sa Israel ang mga manalagna, upat ka gatus ka tawo, ug miingon kanila: Moadto ba kami sa Ramoth-galaad aron sa pagpakiggubat, kun magapugong ba ako? Ug sila ming-ingon: Lakaw: kay ang Dios magatugyan niana sa kamot sa hari.

<lbl>18:6</lbl> Apan si Josaphat miingon: Wala ba dinhi ing usa ka manalagna ni Jehova, gawas kanila, aron kita magpakisayud kaniya?

<lbl>18:7</lbl> Ug ang hari sa Israel miingon kang Josaphat: Ania pay usa ka tawo nga kaniya kita magpakisayud kang Jehova: apan ako nagadumot kaniya; kay siya wala magpanagna sa maayo mahitungod kanako, apan kanunay sa kadautan: kini mao si Micheas ang anak nga lalake ni Imla. Ug si Josaphat miingon: Ayaw pagpasultiha ang hari sa ingon.

<lbl>18:8</lbl> Unya ang hari sa Israel mitawag sa usa ka eunuco ug miingon: Dad-a sa madali si Micheas ang anak nga lalake ni Imla.

<lbl>18:9</lbl> Karon ang hari sa Israel ug si Josaphat ang hari sa Juda nanaglingkod ang tagsatagsa sa iyang trono, nagsul-ob sa ilang mga hataas nga kupo, ug sila nanaglingkod sa hawan nga dapit diha sa ganghaan sa Samaria; ug ang tanang mga manalagna nanagpanagna sa ilang atubangan.

<lbl>18:10</lbl> Ug si Sedechias ang anak nga lalake ni Chenaana naghimo kaniya ug mga sungay nga puthaw, ug miingon: Kini mao ang giingon ni Jehova: Uban niini ikaw magadasmag sa mga Sirianhon hangtud nga sila mahurot.

<lbl>18:11</lbl> Ug ang tanang mga manalagna nanagpanagna sa ingon nga nanag-ingon: Lakaw ngadto sa Ramoth-galaad, ug pagmauswagon; kay si Jehova magatugyan niana sa kamot sa hari.

<lbl>18:12</lbl> Ug ang sulogoon nga miadto sa pagtawag kay Micheas misulti kaniya, sa pag-ingon: Ania karon, ang mga pulong sa mga manalagna nagaasoy sa maayo sa hari ingon sa usa ka baba: busa himoa nga ang imong pulong, ako nangaliyupo kanimo, nga mahimong sama sa ila, ug magsulti ikaw sa maayo.

<lbl>18:13</lbl> Ug si Micheas miingon: Ingon nga si Jehova buhi, unsay gipamulong sa akong Dios, kana maoy akong igapamulong.

<lbl>18:14</lbl> Ug sa paghiadto niya sa hari, ang hari miingon kaniya: Micheas, moadto ba kami sa Ramoth-galaad aron sa pagpakiggubat, kun magapugong ba ako? Ug siya miingon: Lakaw kamo ug pagmauswagon; ug sila igatugyan sa inyong kamot.

<lbl>18:15</lbl> Ug ang hari miingon kaniya: Makapila ba ako magpapanumpa kanimo nga ikaw dili magsulti kanako sa bisan unsa kondili sa kamatuoran sa ngalan ni Jehova?

<lbl>18:16</lbl> Ug siya miingon: Nakita ko ang tibook Israel nga nagakatibulaag ibabaw sa kabukiran, ingon sa mga carnero nga walay magbalantay ug si Jehova miingon: Kini walay agalon; papaulia ang tagsatagsa ka tawo ngadto sa iyang balay sa pakigdait.

<lbl>18:17</lbl> Ug ang hari sa Israel miingon kang Josaphat: Wala ba ako magsugilon kanimo nga siya dili motagna sa maayo mahitungod kanako, kondili sa kadautan?

<lbl>18:18</lbl> Ug si Micheas miingon: Busa pamati kamo sa pulong ni Jehova: Nakita ko si Jehova nga nagalingkod sa iyang trono, ug ang tanang mga panon sa langit nanagbarug sa iyang toong kamot ug sa walang kamot.

<lbl>18:19</lbl> Ug si Jehova miingon: Kinsa ang mohaylo kang Achab nga hari sa Israel, aron siya moadto ug magpukan sa Ramoth-galaad? Ug ang usa namulong niining paagiha, ug ang lain namulong nianang paagiha.

<lbl>18:20</lbl> Ug may usa ka espiritu nga migula, ug mitindog sa atubangan ni Jehova, ug miingon: Ako ang mohaylo kaniya. Ug si Jehova miingon kaniya: Sa unsa bang paagiha?

<lbl>18:21</lbl> Ug siya miingon: Ako mopanaw, ug mahimong usa ka bakakong espiritu sa baba sa tanan niyang mga manalagna. Ug siya miingon: Ikaw magahaylo kaniya, ug makadaug usab, lakaw, ug buhata ang ingon.

<lbl>18:22</lbl> Busa, ania karon, si Jehova nagbutang ug usa ka bakakong espiritu sa baba niining imong mga manalagna; ug si Jehova namulong sa kadautan mahitungod kanimo.

<lbl>18:23</lbl> Unya si Sedechias ang anak nga lalake ni Chenaana miduol, ug gitamparos si Micheas sa aping, ug miingon: Diin moadto ang Espiritu ni Jehova gikan kanako sa pagpakigsulti kanimo?

<lbl>18:24</lbl> Ug si Micheas miingon: Ania karon, makita mo nianang adlawa, kong ikaw mosulod ngadto sa kinasuloran nga lawak aron sa pagtago sa imong kaugalingon.

<lbl>18:25</lbl> Ug ang hari sa Israel miingon. Kuhaa ninyo si Micheas, ug dad-a siya ngadto pagbalik kang Amon ang gobernador sa ciudad, ug ngadto kang Joas ang anak nga lalake sa hari;

<lbl>18:26</lbl> Ug ingna: Kini mao ang gipamulong sa hari: Ibalhog kining tawohana sa bilanggoan, ug pakan-a siya sa tinapay sa kasakit ug sa tubig sa kasakit, hangtud nga ako mahibalik sa pakigdait.

<lbl>18:27</lbl> Ug si Micheas miingon: Kong ikaw mobalik man gayud sa pakigdait, si Jehova wala makasulti kanako. Ug siya miingon: Pamati, kamong mga katawohan, kamong tanan.

<lbl>18:28</lbl> Busa ang hari sa Israel ug si Josaphat ang hari sa Juda ming-adto sa Ramoth-galaad.

<lbl>18:29</lbl> Ug ang hari sa Israel namulong kang Josaphat: Ako dili magapaila, ug moadto ako sa gubat; apan isul-ob mo ang imong hataas nga mga kupo. Busa ang hari sa Israel wala magpaila; ug nangadto sila sa gubat.

<lbl>18:30</lbl> Karon ang hari sa Siria nagsugo sa mga capitan sa iyang mga carro, ug iyang giingon: Ayaw pagpakig-away sa diyutay ni sa daku, kondili ang hari sa Israel lamang.

<lbl>18:31</lbl> Ug nahitabo, nga sa nakita sa mga capitan sa mga carro si Josaphat, sila ming-ingon: Kana mao ang hari sa Israel. Busa sila ming-atubang aron sa pagpakig-away batok kaniya: apan si Josaphat mitu-aw, ug si Jehova mitabang kaniya; ug ang Dios nagpapahawa kanila gikan kaniya.

<lbl>18:32</lbl> Ug nahitabo, nga sa pagkakita sa mga capitan sa mga carro nga kadto dili mao ang hari sa Israel, nga sila wala mopadayon sa paggukod kaniya.

<lbl>18:33</lbl> Ug may usa ka tawo nga mibusog sa iyang pana sa panaghap, ug gitaroyan ang hari sa Israel sa kinataliwad-an sa tinakduan sa iyang kutamaya: mao nga siya miingon sa mamilino sa carro: Kupti ako, ug dad-a gawas sa panon; kay hilabihan kadaku ang akong pagkasamad.

<lbl>18:34</lbl> Ug ang gubat misamot niadtong adlawa: apan ang hari sa Israel nagpabilin sa iyang carro batok sa mga Sirianhon hangtud nga nagasingabut na ang kahaponon; ug sa hapit nang mosalop ang adlaw siya namatay.
<lbl>19:1</lbl> Ug si Josaphat ang hari sa Juda mipauli ngadto sa iyang balay sa Jerusalem sa kalinaw.

<lbl>19:2</lbl> Ug si Jehu ang anak nga lalake ni Hanani nga manalagna migula sa pagsugat kaniya, ug miingon kang Josaphat nga hari: Motabang ba ikaw sa dautan, ug mahagugma kanila nga nagadumot kang Jehova? tungod niining butanga ang kaligutgut anaa sa ibabaw nimo gikan sa atubangan ni Jehova.

<lbl>19:3</lbl> Apan bisan pa niini may mga maayong mga butang nga nakita diha kanimo, niana imong gikuha ang Asherim gikan sa yuta ug gibutang mo ang imong kasingkasing sa pagpangita sa Dios.

<lbl>19:4</lbl> Ug si Josaphat nagpuyo sa Jerusalem: ug migula siya pag-usab ngadto sa taliwala sa katawohan sukad sa Beer-seba ngadto sa kabungtoran sa Ephraim, ug gidala sila pagbalik ngadto kang Jehova, ang Dios sa ilang mga amahan.

<lbl>19:5</lbl> Ug siya nagabutang sa mga maghuhukom sa yuta sa tanang mga kinutaang ciudad sa Juda, sa usa ug usa ka ciudad.

<lbl>19:6</lbl> Ug miingon sa mga maghuhukom: Hunahuna-a ug unsay inyong pagabuhaton: kay kamo dili magahukom alang sa tawo, apan alang kang Jehova; ug siya magauban kaninyo sa paghukom.

<lbl>19:7</lbl> Busa karon himoa nga ang pagkahadlok kang Jehova moanha sa ibabaw kaninyo; pamati ug buhata kana: kay walay kadautan kang Jehova nga atong Dios, ni may pagpasulabi sa mga tawo, ni may pagdawat sa mga hiphip.

<lbl>19:8</lbl> Labut pa gibutang ni Josaphat didto sa Jerusalem ang uban sa mga Levihanon ug ang mga sacerdote, ug ang mga pangulo sa mga kabalayan sa mga amahan sa Israel, aron sa paghukom alang kang Jehova, ug alang sa paghusay sa mga pagkabingkil. Ug sila namalik ngadto sa Jerusalem.

<lbl>19:9</lbl> Ug iyang gisugo sila, sa pag-ingon. Sa ingon niini buhaton ninyo sa pagkahadlok kang Jehova, sa pagkamati numanon, ug sa usa ka hingpit nga kasingkasing.

<lbl>19:10</lbl> Ug kong may pagkabingkil nga mahidangat kaninyo gikan sa inyong kaigsoonan nga nagpuyo sa ilang mga ciudad, dugo batok sa dugo, Kasugoan batok sa sugo, kabalaoran ug mga tulo manon, kamo magapasidaan kanila, nga sila dili magpakasala kang Jehova, ug nga sa ingon niini ang kaligutgut modangat sa ibabaw ninyo ug sa inyong kaigsoonan: kini buhata ug kamo dili mahimong sad-an.

<lbl>19:11</lbl> Ug, ania karon, si Amarias ang labawng sacerdote anaa sa ibabaw ninyo sa tanang mga hinungdan ni Jehova; ug si Sebadias ang anak nga lalake ni Ismael, ang magbubuot sa balay sa Juda, sa tanang mga hinungdan sa hari: ang mga Levihanon usab mahimong mga punoan sa atubangan ninyo. Pagmaisugon kamo, ug si Jehova magauban sa maayo.
<lbl>20:1</lbl> Ug nahitabo sa tapus niini nga ang mga anak sa Moab, ug ang mga anak sa Ammon, ug uban kanila ang uban sa mga Ammonhanon, ming-adto batok kang Josaphat sa pagpakiggubat.

<lbl>20:2</lbl> Unya may uban nga ming-abut nga mingsugilon kang Josaphat, sa pag-ingon: May ming-abut nga usa ka dakung panon batok kanimo gikan sa dagat unahan sa Siria; ug, ania karon, sila atua sa Hasason-tamar (nga mao usab ang Engedi).

<lbl>20:3</lbl> Ug si Josaphat nahadlok, ug napahamutang sa iyang kaugalingon sa pagpangita kang Jehova; ug iyang gimantala ang usa ka pagpuasa sa tibook Juda.

<lbl>20:4</lbl> Ug ang Juda nagtigum sa tingub sa ilang kaugalingon, sa pagpangita ug pakitabang kang Jehova; bisan gikan sa tanang mga ciudad sa Juda sila ming-abut sa pagpangita kang Jehova.

<lbl>20:5</lbl> Ug si Josaphat mitindog diha sa katilingban sa Juda ug Jerusalem, sa balay ni Jehova, atubangan sa bag-ong sawang;

<lbl>20:6</lbl> Ug siya miingon: Oh Jehova, ang Dios sa among mga amahan, dili ba ikaw mao ang Dios sa langit? Ug dili ba ikaw mao ang magbubuot sa tanang mga gingharian sa mga nasud? Ug sa imong kamot anaa ang gahum ug kusog, busa mao nga walay makaasdang kanimo.

<lbl>20:7</lbl> Wala ba nimo, Oh Dios, namo papahawaa ang mga pumoluyo niining yutaa gikan sa atubangan sa imong katawohan nga Israel, ug ihatag kini sa kaliwatan ni Abraham nga imong higala sa walay katapusan?

<lbl>20:8</lbl> Ug sila namuyo didto, ug nagtukod kanimo ug usa ka balaan nga puloy-anan didto alang sa imong ngalan, sa pag-ingon:

<lbl>20:9</lbl> Kong ang kadaut modangat kanato, ang espada, paghukom, kun kamatay, kun gutom, kami managtindog sa atubangan niining balaya, ug sa atubangan nimo (kay ang imong ngalan ania niining balaya), ug magatu-aw kanimo sa among kasakit, ug ikaw magapatalinghug ug magaluwas.

<lbl>20:10</lbl> Ug karon, tan-awa, ang mga anak sa Ammon ug sa Moab ug ang bukid sa Seir, nga dili nimo ipasulong sa Israel, sa ilang paghigula gikan sa yuta sa Egipto, apan sila mingtalikod gikan kanila, ug wala nila gun-oba;

<lbl>20:11</lbl> Ania karon, giunsa nila ang pagbalus kanamo, sa pag-anhi aron sa pagsalikway kanamo gikan sa imong pagpanag-iya, nga imong gihatag kanamo sa pagkapanulondon.








5







Title:Lucas (3)
   <lbl>39</lbl> Sa pagdungo ni Jesus, gibuyag niya ang hilanat ug naayo ang babaye nga dihadiha mibarog aron pag-alagad nila.
   <lbl>40</lbl> Sa pagsalop na sa adlaw, gidala kaniya ang nagkalainlaing masakiton. Gitapion niya ang kamot sa matag usa nga nangaayo. <lbl>41</lbl> Namahawa sab ang daghang yawa nga misinggit sa pag-ingon: "Ang anak ka sa Diyos!" Apan gipahilom sila ug wala tugti pagsulti, kay nasayod sila nga siya ang Mesiyas. 
   
   Migawas si Jesus sa Cafarnaum 
   <lbl>42</lbl> Sa buntag milakaw si Jesus ug miadto sa awaawng dapit, apan gipangita siya sa daghang tawo. Sa nakaplagan na siya, naningkamot sila sa dili pagpabiya niya. <lbl>43</lbl> Apan miingon siya: "Kinahanglan nga iwali ko ang maayong balita sa gingharian sa Diyos sa ubang nasod. Kini ang hinungdan sa pagpadala nako. <lbl>44</lbl> Ug nagpadayon siya sa pagpanudlo sa mga sinagoga sa Juda. 
   
   Panagat mog mga tawo 
   (<lbl>Mt 4:1</lbl>; <lbl>Mk 1:16</lbl>)
   <b><lbl>5 •</lbl></b> <lbl>1</lbl> Usa ana ka adlaw, si Jesus nag- barog sa daplin sa lanaw sa Genesaret ug gialirongan sa bagang kataw han nga namati sa pulong sa Diyos. <lbl>2</lbl> Unya, nakita niya ang duha ka bangka sa baybayon. Mao pay pagkanaog sa mangingisda aron paghugas sa mga pukot. <lbl>3</lbl> Misakay siya sa sakayan ni Simon ug mihangyo sa pagpalayog dyotay sa baybayon. Milingkod siya sa sakayan og mipadayon pagpanudlo sa mga tawo. <lbl>4</lbl> Sa pagkahuman miingon siya ni Simon: "Palawod ug itaktak ang pukot aron makakuhag isda." <lbl>5</lbl> Mitubag si Simon: "Magtutudlo, naghago mi sa tibuok gabii; ug wala miy kuha. Apan kay miingon ka man itaktak ko ang pukot." <lbl>6</lbl> Nanaktak sila ug nakakuhag daghan kaayong isda, halos nangagisi ang pukot. <lbl>7</lbl> Gitawag nila ang mga kauban sa pikas bangka aron pagtabang. Nanuol sila ug gipuno ang duha ka bangka hangtod nga hapit na malunod. 
   <lbl>8</lbl> Niini si Simon Pedro mihapa sa atubangan ni Jesus ug miingon: "Palayo nako, Ginoo, kay makasasala ko." <lbl>9</lbl> Nangalipay silang tanan tungod sa nakuha nilang isda, <lbl>10</lbl> ingon man ang mga anak ni Zebedeo, si Jaime ug Juan, mga kauban ni Simon. 
   Unya, miingon si Jesus kang Simon: "Ayawg kahadlok! Gikan karon managat ka nag mga tawo." <lbl>11</lbl> Human nilag dala sa mga bangka sa mamala, mibiya sila ug misunod ni Jesus. 
   
   Ang pag-ayo sa sanlahon
   (<lbl>Mc 1:40</lbl>; <lbl>Mt 8:20</lbl>)
   <lbl>• 12</lbl> Samtang diha si Jesus sa usa ka lungsod, may sanlahon nga miduol niya. Mihapa ang masakiton ug nagpakiluoy: "Ginoo, kon buot ka, malimpyo ko." 
   <lbl>13</lbl> Mituy-od si Jesus sa kamot, mihikap sa sanlahon ug miingon: "Buot ko, malimpyo ka!" Ana gyong orasa naayo ang maong lalaki. <lbl>14</lbl> Unya, misugo si Jesus: "Ayaw nig isugilon ni bisag kinsa hinunoa, adto ug ipakita ang imong kaugalingon sa pari unya, paghimog halad sumala sa gisugo ni Moises, aron pagmatuod nga maayo ka na." 
   <lbl>• 15</lbl> Apan misamot pagkaylap ang balita mahitungod niya ug nangadto kaniya ang daghang tawo aron mamati ug magpatambal sa ilang balatian. <lbl>16</lbl> Busa, kanunayng moadto si Jesus nga nag-inusara sa mga lugar nga awaaw aron pagampo.
   
   Ang pag-ayo sa paralitiko 
   <lbl>• 17</lbl> Usa ana ka adlaw, samtang nanudlo siya ang mga Pariseo ug magtutudlo sa Balaod gikan sa nagkalainlaing lungsod sa Galilea, Juda ug Jerusalem nanglingkod aron pagpaminaw niya. May gahom siya sa pag-ayo sa masakiton. <lbl>18</lbl> Unya, miabot ang mga lalaki nga nagyayong sa usa ka paralitiko sa iyang higdaanan. Naningkamot sila sa pagdala niya sa atubangan ni Jesus. <lbl>19</lbl> Apan wala sila makakitag paagi tungod sa kadaghan sa tawo. Mikatkat sila sa atop, gipalusot siya sa bubong ug gitunton ang higdaanan sa taliwala, atubangan ni Jesus. 
   <lbl>20</lbl> Sa pagkakita ni Jesus sa ilang pagsalig, miingon siya: "Higala, gipasaylo ka na sa imong mga sala." <lbl>21</lbl> Nakahunahuna ang mga magtutudlo sa Balaod ug Pariseo ug nakaingon sa ilang kaugalingon: "Nanginsulto siya sa Diyos! Kinsay may gahom pagpasaylo sa mga sala? Dili ba, ang Diyos man lang?" 
   <lbl>22</lbl> Apan nasayod si Jesus sa ilang gihunahuna busa, miingon siya: "Unsay naa sa inyong kasingkasing? <lbl>23</lbl> Unsay mas sayon, ang pag-ingon ba: 'Gipasaylo ka sa imong sala' o 'tindog ug lakaw?' <lbl>24</lbl> Apan aron masayran ninyo nga may gahom dinhi sa yuta ang anak sa tawo sa pagpasaylo sa mga sala," giingnan niya ang paralitiko: "Ingnon tikaw: bangon, dad-a ang imong gihigdaan ug pauli." <lbl>25</lbl> Dihadiha mibangon siya sa ilang atubangan, gihipos ang higdaanan ug mipauli nga nagdayeg sa Diyos. 
   <lbl>26</lbl> Natingala ang tanan ug nagdayeg sa Diyos. Apan nalisang sila ug miingon: "Nakakita ta karon og kahibulongang butang." 
   
   Ang pagtawag ni Levi 
   (<lbl>Mc 2:13</lbl>; <lbl>Mt 9:9</lbl>)
   <lbl>• 27</lbl> Human ini, migawas si Jesus, ug nakita niya ang kobrador sa buhis, si Levi, nga naglingkod sa opisina sa bayranan sa buhis. Miingon niya si Jesus: "Sunod nako." <lbl>28</lbl> Mitindog siya, mibiya sa tanan, ug misunod ni Jesus. 
   <lbl>29</lbl> Unya, naghimo si Levi alang ni Jesus og dakong hikay sa iyang balay. May daghang kobrador sa buhis ug uban pang tawo nga nakigsalo nila. <lbl>30</lbl> Tungod ini nangreklamo ang mga Pariseo ug ang kauban nilang magtutudlo sa balaod ngadto sa mga tinun-an ni Jesus: "Nganong miinom ug mikaon man mo uban sa mga kobrador sa buhis ug makasasala?" <lbl>31</lbl> Mitubag si Jesus ug miingon: "Dili ang mga himsog ang nagkinahanglag doktor kondili, ang masakiton. <lbl>32</lbl> Wala ko moanhi aron tawgon ang mga maayo kondili, ang makasasala aron mobalik sila sa katarong." 
   <lbl>33</lbl> Miingon sila ni Jesus: "Kanunayng nagpuasa ug nag-ampo ang mga alagad ni Juan, ingon man ang mga alagad sa mga Pariseo, apan ang imong mga tinun-an nangaon ug nanginom." <lbl>34</lbl> Mitubag si Jesus: "Dili mo makapapuasa sa dinapit sa kasal samtang uban pa nila ang kinasal, dili ba? <lbl>35</lbl> Apan moabot ang panahon nga kuhaon ang kinasal, ug magpuasa na sila." 
   <lbl>36</lbl> Gisulti ni Jesus ang lain pang sambingay: "Walay magtabas og bag-ong panapton nga itapak sa daang sinina! Kon buhaton ni, mausik ang bag-o, ug ang gitapak dili mohaom sa daan. <lbl>37</lbl> Walay mobutang og bag-ong bino sa daang sudlanan. Kon buhaton ni, buk-on sa bag-ong bino ang mga sudlanan, ug mausik ang bino lakip ang sudlanan. <lbl>38</lbl> Hinunoa, ibutang sa bag-ong sudlanan ang bag-ong bino. <lbl>39</lbl> Apan walay mangitag bag-ong bino sa nakatilaw na sa daan: Moingon sila: 'Labing maayo ang daan." 
   
   Si Jesus, Ginoo sa Adlaw sa Pahulay 
   (<lbl>Mc 2:23</lbl>; <lbl>Mt 12:1</lbl>; <lbl>Mc 3:1</lbl>)
   <b><lbl>6 •</lbl></b> <lbl>1</lbl> Usa ana ka adlaw sa pahulay, si Jesus naglakaw sa kaumahan sa trigo ug ang iyang mga tinun-an nangutlog mga uhay nga ilang gikusokuso sa kamot unya, gikaon. <lbl>2</lbl> Nangutana ang pipila ka Pariseo: "Nganong gibuhat ninyo ang gidili sa adlaw sa pahulay?" <lbl>3</lbl> Mitubag si Jesus: "Wala ba ninyo mabasa ang gibuhat ni David dihang gigutom siya ug ang iyang mga kauban? <lbl>4</lbl> Misulod sila sa balay sa Ginoo, mikuha sa gihalad alang sa Diyos, mikaon ug mihatag sa mga kauban. Walay makakaon ini gawas sa mga pari." <lbl>5</lbl> Miingon pa siya: "Ang anak sa tawo Ginoo pod sa Adlaw sa Pahulay." 
   <lbl>6</lbl> Unya, sa laing adlaw sa pahulay, misulod na pod siya sa sinagoga ug nanudlo. May lalaki didto nga dili makalihok sa tuong kamot. <lbl>7</lbl> Gipanid-an siya sa mga magtutudlo sa balaod ug sa mga Pariseo kon moayo ba siya sa adlaw sa pahulay aron kapasanginlan nila. 
   <lbl>8</lbl> Apan nahibaloan ni Jesus ang ilang hunahuna. Busa, miingon siya sa lalaki: "Tindog og barog sa taliwala." Mibarog ni, <lbl>9</lbl> ug miingon si Jesus: Pangutan-on tamo: Unsay gitugot nga buhaton sa adlaw sa pahulay ang maayo ba, o ang daotan, ang pagluwas ba sa kinabuhi o ang pagpatay? <lbl>10</lbl> Gitan-aw niya silang tanan ug miingon sa tawo: "Ituy-od ang imong kamot." Gibuhat ni ug naayo ang kamot. <lbl>11</lbl> Nangasuko sila ug naghisguthisgot unsay ilang mahimo ni Jesus. 
   
   Gipili ni Jesus ang 12
   (<lbl>Mc 3:13</lbl>; <lbl>Mt 10:1</lbl>)
   <lbl>• 12</lbl> Adtong panahona, mitungas si Jesus sa bukid aron mangadye ug magpalabay sa kagabhion nga mag-ampo sa Diyos. <lbl>13</lbl> Sa buntag, gitawag niya ang mga tinun-an, ug nagpilig 12 nga gitawag og apostoles: <lbl>14</lbl> Si Simon nga ginganlag Pedro, ang igsoon nga si Andres; si Jaime, si Juan, si Felipe, si Bartolome, <lbl>15</lbl> si Mateo, si Tomas, si Jaime nga anak ni Alfeo, si Simon nga gitawag og Zelote, <lbl>16</lbl> si Judas nga kabanay ni Jaime, ug si Judas Iskariote nga mibudhi niya. 
   
   Ang mga panalangin ug tunglo 
   (<lbl>Mt 5:6-7</lbl>)
   <lbl>• 17</lbl> Sa nanglugsong na sila, mihunong si Jesus sa dapit nga patag diin nagkatapok ang mga tinun-an, ug ang daghan kaayong tawo gikan sa tibuok Juda ug Jerusalem ug sa kabaybayonan sa Tiro ug Sidon. <lbl>18</lbl> May mga masakiton nga buot mamati niya, ug magpaayo sa ilang sakit. Sa samang paagi, ang mga gipaantos sa daotang espiritu nangaayo. <lbl>19</lbl> Naningkamot ang tanan sa paghikap niya, kay may gahom siya pag-ayo sa tanan. 
   <lbl>20</lbl> Mitan-aw si Jesus sa iyang mga tinun-an ug miingon: "Bulahan mong mga kabos kay inyo ang Gingharian sa Diyos. 
   <lbl>21</lbl> Bulahan mong gigutom karon, kay mabusog mo. 
   Bulahan mong naghilak karon, kay pakataw-on mo. 
   <lbl>22</lbl> Bulahan mong gidumtan sa mga tawo, gisalikway ug giinsulto, ug gidaot ang dungog tungod nako. <lbl>23</lbl> Paglipay ug hingpita ang pagmaya sa moabot nga adlaw, kay dako ang inyong ganti nga tua sa langit. Hinumdomi nga ang katigulangan nila nagbuhat ana sa mga propeta. 
   <lbl>24</lbl> Apan alaot mong mga dato, kay napahimuslan na ninyo ang kahamugaway! 
   <lbl>25</lbl> Alaot mong mga busog karon, kay gutomon unya mo! 
   Alaot mong nagkatawa karon, kay magbangotan ug maghilak mo! 
   <lbl>26</lbl> Alaot mong gidayeg sa mga tawo, kay ingon sab ana ang ilang gibuhat sa mining mga propeta. 
   
   Ang paghigugma sa mga kaaway 
   <lbl>• 27</lbl> Sultihan tamo nga nakadungog nako: higugmaa ang inyong mga kaaway, ayohag tagad ang naligutgot ninyo. <lbl>28</lbl> Panalangini ang nanghimaraot ninyo; iampo ang nagdaugdaog ninyo. <lbl>29</lbl> Kon sagpaon mo sa pikas nga aping, itahan pod ang pikas. Kon may moilog sa imong kamisandentro, ihatag sab ang kamisin. <lbl>30</lbl> Hatag sa mangayo; kon may moilog sa inyong kabtangan, ayaw nig bawia. 
   <lbl>• 31</lbl> Buhata sa uban ang buot ninyo nga ilang ibalos. <lbl>32</lbl> Kon nagmahal ka sa nahigugma ra pod nimo, unsay nakabililhon ini? Gimahal sab sa makasasala ang nagmahal nila. <lbl>33</lbl> Kon nagbuhat mog maayo sa nagbuhat sa ingon, unsay nakabililhon ini? Nagbuhat pod ana ang makasasala. <lbl>34</lbl> Kon magpautang mo sa gitoohang makabayad, unsay nakabililhon ini? Nagpautang ang makasasala sa malapason ug nagpaabot pod sa bayad. 
   <lbl>• 35</lbl> Mahala hinuon ang inyong kaaway; pagbuhat og maayo, pahulama ang walay ikabayad. Sa ingon, gantihan mog dako ug maanak mo sa Labing Halangdon, kay naluoy gani siya sa walay batasan ug daotan. <lbl>36</lbl> Pagmanggiluy-on mo sama sa inyong Amahan nga manggiluy-on. 
   <lbl>37</lbl> Ayawg hukom, aron dili mo hukman; ayawg tunglo ni bisag kinsa, aron dili mo tunglohon; pasayloa ang uban, ug pasayloon pod mo. <lbl>38</lbl> Panghatag ug hatagan pod mo; makadawat mo sa igong takos, dakson pa, paawason gani, nga ibubo nila sa inyong sabakan. Kay ang taksanan sa inyong paghatag mao poy taksan sa inyong madawat." 
   <lbl>39</lbl> Unya, misulti siya sa usa ka misteryo: "Makaagak ba diay ang buta sa laing buta? Dili ba, mahulog hinuon, ang duha sa kanal? <lbl>40</lbl> Dili molabaw sa magtutudlo ang tinun-an. Apan ang nahingpit na, nahisama sa magtutudlo. <lbl>41</lbl> Nganong makita man nimo ang puling sa mata sa imong igsoon, apan dili ang troso sa imoha? <lbl>42</lbl> Unsaon mo pag-ingon sa igsoon: 'Igsoon, tugti ko pagkuha sa puling sa imong mata,' nga wala ka man makakita sa troso sa imoha? Tigpakaaron-ingnon! Kuhaa una ang troso sa imong mata, ug ayha mo ra makita nga mas maayong kuhaon ang puling sa imong igsoon. 
   <lbl>• 43</lbl> Dili mamungag daotan ang maayong kahoy, ug ang daotan dili makapamungag maayong bunga. <lbl>44</lbl> Mailhan ang kahoy sa bunga. Dili ka makapupog igos sa katunokan o paras sa sampinitan. <lbl>45</lbl> Ang maayong tawo nagkuha sa maayo gikan sa bahandi sa iyang kasingkasing; ang daotan pod sa daotan, kay gikan sa kapuno sa kasingkasing ang baba mamulong. 
   <lbl>46</lbl> Nganong gitawag ko ninyog 'Ginoo,' apan wala motuman sa akong gisulti? 
   <lbl>47</lbl> Pakitaon tamog kang kinsa mahisama ang moduol nako, mamati sa akong pulong ug motuman ini. <lbl>48</lbl> May nagpatukod og balay, nagkalot og lawom unya, nagbutang sa sukaranan ini sa mga bato. Sa pag-abot sa baha, nabul-ogan ni, apan wala maunsa, kay maayo man nga pagkatukod. 








1







Title:Roma (6)
   <lbl>13</lbl> Tungod ini, hunongon na nato ang panaway sa usag usa. Maningkamot hinuon ta sa dili pagbutang og bisag unsa sa agianan sa igsoon nga makapandol o makapatumba niya. <lbl>14</lbl> Nasayod ko, sigurado ko sa Ginoong Jesus, nga walay hugaw sa iyang kaugalingon. Hugaw lang na alang sa nag-isip anang hugaw. <lbl>15</lbl> Apan, kon nakasilo ka sa imong igsoon tungod sa pagkaon, wala ka na maglakaw sa gugma. <lbl>16</lbl> Ayawg himoa ang inyong pangaon nga hinungdan sa pagkawala sa gipakamatyan ni Cristo. Ayawg ibutang ang imong kaugalingon sa sayop uban sa maayo. 
   <lbl>17</lbl> Ang gingharian sa Diyos dili bahig kalan-on o ilimnon. Hustisya ni, kalinaw ug kalipay diha sa Espiritu Santo. <lbl>18</lbl> Kon nag-alagad mo ni Cristo ining paagiha, makapahimuot mo sa Diyos ug daygon sa mga tawo. <lbl>19</lbl> Busa, atong pangitaon ang makapalig-on sa kalinaw ug makahimo natong labi pang maayo. 
   <lbl>20</lbl> Ayawg gub-a ang gibuhat sa Diyos tungod sa pagkaon. Ang tanang pagkaon limpyo, apan mahimo kining dili limpyo para ngadto sa mokaon supak sa iyang gitoohan. <lbl>21</lbl> Mas maayo tingali nga dili mo mokaog karne, o moinom og alak, o bisag unsang makapahisukamod sa inyong igsoon. 
   <lbl>22</lbl> Hupti ang inyong pagtoo atubangan sa Diyos. Bulahan mo kon dili mo mobuhat sa supak sa kaugalingong pagtoo. <lbl>23</lbl> Hinunoa, ang mokaog usa ka butang nga may pagduda, nasayop, kay wala siya magbuhat sumala sa gitoohan; ug ang buhaton nato nga supak sa konsensya, sala.
   
   <lbl><b>15</b></lbl> <lbl>1</lbl> Kita nga mga lig-on ug gawas non kinahanglang mopas-an sa kahuyang sa mga dili kusgan, inay tagbawon lang ang atong kaugalingon. <lbl>2</lbl> Ang matag usa nato makalipay unta sa atong isigkatawo, tabangan sila sa maayong himong motubo sila. <lbl>3</lbl> Si Cristo mismo wala mangita sa kaugalingong katagbawan. Sumala sa Kasulatan: Ang mga insulto sa nanginsulto ninyo nadakdak nako. <lbl>4</lbl> Nasayod ta nga ang nasulat kaniadto nasulat alang sa atong kasayoran. Kay ang kamakanunayon ug kahupayan nga gihatag kanato sa Kasulatan mag-amping sa atong paglaom. <lbl>5</lbl> Hinaot nga tagaan mo sa Diyos, ang tinubdan sa tanang kamakanunayon ug kahupayan, sa pagpuyong malinawon diha ni Cristo Jesus. <lbl>6</lbl> Busa, sa usa ka tingog makadayeg mo sa Diyos, ang Amahan ni Cristo Jesus, atong Ginoo. <lbl>7</lbl> Sagopa ang usag usa ingon nga si Cristo misagop ninyo alang sa kahimayaan sa Diyos. <lbl>8</lbl> Tan-awa: Si Cristo mitanyag sa kaugalingon sa pag-alagad sa mga Judiong kalibotan tinuli aron pagtuman sa panaad sa Diyos sa ilang katigulangan. Dinhi makita ang kamatinud-anon sa Diyos. <lbl>9</lbl> Hinunoa ang mga pagano nagpasalamat sa Diyos tungod sa iyang kaluoy. Matud pa sa Kasulatan: Tungod ana, moawit ko ug modayeg sa imong ngalan uban sa mga pagano. <lbl>10</lbl> Ug sa ilang dapit: Pagmaya mo, mga paganong nasod, uban sa katawhan sa Diyos. <lbl>11</lbl> Ug Dayga ninyo ang Ginoo, tanang katawhan. Pasultiha ang tanan sa iyang kahamili. <lbl>12</lbl> Si Isaias nag-ingon: Usa ka kaliwat ni Jese moabot. Maghari siya sa mga paganong nasod, ug laoman siya. 
   <lbl>13</lbl> Hinaot nga ang Diyos, ang tinubdan sa paglaom, motugob ninyo sa kalipay ug kalinaw diha sa pagtoo. Sa ingon ang inyong paglaom modako pag-ayo sa gahom sa Espiritu Santo. 
   
   Responsabli si Pablo
   <lbl>•14</lbl> Para nako, mga igsoon, kombensido ko nga duna moy maayong kabubut-on, kahibawo ug katakos pagtambag sa usag usa. <lbl>15</lbl> Bisan pa niini nakasulat ko nga maisogon sa pipila ka bahin niining sulata aron pagpahinumdom sa inyong nahibaw-an. <lbl>16</lbl> Ako ning gihimo pinaagi sa gihatag kanakong grasya sa Diyos dihang gipadala ko sa paganong kanasoran. Naghalad ko sa kaugalingon alang sa pag-alagad sa Maayong Balita sa Diyos isip pari ni Cristo Jesus. Sa ingon, ikapresentar ko sa Diyos ang mga dili Judio isip makapahimuot nga halad nga gikonsagrahan sa Espiritu Santo. 
   <lbl>17</lbl> Ang pag-alagad sa Diyos alang nako hinungdan sa garbo diha ni Cristo Jesus. <lbl>18</lbl> Hinuon dili ko mangahas paghisgot og ubang butang gawas sa gihimo ni Cristo mismo pinaagi nako, ang akong mga pulong ug binuhatan, <lbl>19</lbl> uban sa mga milagro ug timailhan pinaagi sa gahom sa Espiritu Santo, aron ang mga dili Judio makatuman sa pagtoo. Niining paagiha, napakaylap nako ang Maayong Balita sa tanang dapit, gikan sa Jerusalem hangtod sa Iliricum. 
   <lbl>20</lbl> Nagmatngon hinuon ko, ug nagmapasigarbohon sa dili pagwali sa mga dapit diin si Cristo nailhan na ug sa dili pagtukod ibabaw sa mga sukaranan nga gihan-ay sa uban. <lbl>21</lbl> Tumanon unta ang gisulti sa Kasulatan: Ang wala kasultihi bahin niya makakita. Ang wala makadungog, makasabot. 
   
   Hinabang alang sa Jerusalem
   <lbl>•22</lbl> Kining buluhatona nakapugong sa akong pag-anha ninyo. <lbl>23</lbl> Apan karon wala nay dapit alang nako ining mga rehiyona. Ug dugay na kong nangandoy sa pag-anha ug pagpakigdait ninyo. <lbl>24</lbl> Busa, naglaom ko sa pagduaw ninyo inig adto nako sa Espania. Sa maong higayon inyo kong matabangan pag-adto sa maong nasod, human nga matagamtaman ko pag-ayo ang inyong pag-uban. 
   <lbl>25</lbl> Sa pagkakaron moadto ko sa Jerusalem aron pagtabang sa katilingban didto. <lbl>26</lbl> Hibaw-i nga ang mga simbahan sa Macedonia ug Acaia nakahukom pag-amot alang sa mga kabos uban sa matoohon sa Jerusalem. <lbl>27</lbl> Nakahukom sila ug sa tinuoray utangan sila. Kay ang dili Judio nakaambit man sa Espirituhanong kaayohan sa mga Judio. Karon kinahanglang motabang sila sa mga butang nga materyal. <lbl>28</lbl> Busa, akong tiwason kining trabahoa ug akoy mointrigo sa nakolektang salapi. Unya, anhaon tamo dayon ug moadto ko sa Espania. <lbl>29</lbl> Ug sigurado ko na inig-anha nako, magdala ko sa tanang panalangin sa Diyos. 
   <lbl>30</lbl> Nangamuyo ko ninyo, mga igsoon, pinaagi ni Cristo Jesus atong Ginoo, ug sa gugma sa Espiritu, nga makighiusa mo nako sa pakigbisog, ug iampo ko sa Diyos. <lbl>31</lbl> Pag-ampo nga malikayan ko ang mga laang sa mga kaaway sa pagtoo sa Juda, ug nga ang katilingban sa Jerusalem mahinangop sa hinabang nga akong dad-on. <lbl>32</lbl> Sa ingon, moanha ko ninyo nga malipayon. Sa pagbuot sa Diyos, malagsik ko uban ninyo. <lbl>33</lbl> Ang Diyos sa kalinaw maanaa ninyo. Amen. 
   
   Mga pangumosta
   <lbl><b>16</b></lbl> <lbl>1</lbl> Saligan tamo sa atong igsoon nga si Phoebe, dyakonesa sa simbahan sa Cencrea. <lbl>2</lbl> Dawata siya sa ngalan sa Ginoo, ingon sa angayang buhaton uban sa mga igsoon sa pagtoo. Tabangi siya sa iyang gikinahanglan, kay nakatabang siya sa daghang tawo; usa ko ini. 
   <lbl>3</lbl> Mga pangumusta kang Prisca ug Aquila, mga katabang ko diha ni Cristo Jesus. <lbl>4</lbl> Aron pagluwas sa akong kinabuhi, ilang gitahan ang ilaha; mapasalamaton kaayo ko nila, ingon man ang tanang simbahan sa paganong kanasoran. <lbl>5</lbl> Mga pangumosta sab sa simbahan nga nagtigon sa ilang balay. Mga pangomusta pinangga kong Epeneto. Siyay unang mitoo ni Cristo sa probinsya sa Asia. <lbl>6</lbl> Ipangomosta ko ni Maria nga mitrabaho pag-ayo alang ninyo. 
   <lbl>7</lbl> Komustaha pod si Andronico ug Junia, akong mga paryenti ug kauban sa prisohan. Inila kaayo sila ug unang nag-alagad ni Cristo kay kanako. 
   <lbl>8</lbl> Mga pangomusta kang Ampliato nga akong gihigugma pag-ayo diha sa Ginoo, <lbl>9</lbl> ni Urbano, among isigkaalagad; ug sa akong minahal nga si Estaquis. <lbl>10</lbl> Pangomusta kang Apeles nga miantos alang ni Cristo; ug ang banay ni Aristobulo. <lbl>11</lbl> Mga pangomusta sa akong paryenti nga si Herodion nga nag-alagad sab sa Ginoo. <lbl>12</lbl> Mga pangomusta alang ni Trifena ug Trifosa nga nagbudlay alang sa Ginoo. <lbl>13</lbl> Mga pangomusta kang Rufo, ang pinili sa Ginoo, ug ang iyang inahan nga ikaduha nakong inahan nga ikaduha nakong inahan. <lbl>14</lbl> Mga pangomusta kang Sincrito, Flegon, Hermas, Patrobas, Hermes ug ang mga igsoong nagpuyo uban nila. <lbl>15</lbl> Mga pangomusta kang Filologo ug Julia, si Nereo ug ang igsoong babaye nga si Olimpas, ug ang tanang balaan diha ni Cristo Jesus uban nila. <lbl>16</lbl> Pangomustaha ang usag usa pinaagi sa balaang halok. Ang tanang simbahan ni Cristo nangomusta ninyo. 
   
   Pasidaan
   <lbl>•17</lbl> Mga igsoon, nangamuyo ko nga magmatngon mo sa mga hinungdan sa pagbahinbahin ug sa kasamok. Nagtudlo silag mga pagtulon-an nga lahi sa gitudlo kaninyo. Likayi sila. <lbl>18</lbl> Wala sila mag-alagad ni Cristo Jesus, atong Ginoo. Ang ilang gialagaran mao ang kaugalingong interes. Nanglingla sila sa mga yanog kasingkasing pinaagi sa lumo ug makalingaw nilang sinultihan. <lbl>19</lbl> Nasayod ang tanan nga masinugtanon kaayo mo. Tungod ana, nalipay ko. Apan buot kong mopasidaan ninyo pagbuhat sa maayo ug paglikay sa daotan. <lbl>20</lbl> Ang Diyos sa kalinaw sa dili madugay modugmok ni Satanas nga ibutang ubos sa inyong tiil. 
   Hinaot nga si Cristo Jesus, atong Ginoo, manalangin ninyo. <lbl>21</lbl> Si Timoteo, nga uban nako, nangumosta ninyo. Ingon man si Lucio, Jason, ug si Sosipatro, akong mga paryenti. 
   <lbl>22</lbl> Ako, si Tercio, ang nagsulat ini, nangumusta ninyo diha sa Ginoo. 
   <lbl>23</lbl> Mga pangomusta gikan ni Gaio, nga naghatag nakog kapuy-an. Nagtigom ang simbahan sa ilang balay. <lbl>24</lbl> Mga pangomusta gikan ni Erasto, ang tresorero sa syudad, ug gikan sa atong igsoon nga si Quarto.
   Himaya sa Diyos!
   <lbl>25</lbl> Makapalig-on siya ninyo, sumala sa maayong balita nga akong gisangyaw sa akong pagwali ni Cristo Jesus. 
   Karon gibutyag ang misteryosong laraw nga natago sa daghang katuigan nga nangagi. 
   <lbl>26</lbl> Tungod sa pagbuot sa tunhayng Diyos, gipadayag ni sa basahon sa mga propeta ug ang tanang kanasoran motoo sa pagtoo nga gisangyaw-kanila. 
   <lbl>27</lbl> Himaya sa Diyos, ang bugtong maalamon, pinaagi ni Cristo Jesus hangtod sa kahangtoran. Amen. 
   
   
   <lbl>•1.1</lbl> ...gitawag... Niining mga tudlinga, makatulo sublia ni Pablo paghisgot ang Ebanghelyo. Sa iyang panahon, ang Ebanghelyo nga nagpasabot og Maayong Balita, nagkahulogag kadaogan. Gipaila ni Pablo ang iyang kaugalingon isip magsasangyaw sa malingkawasnong mensahe alang sa tanang katawhan.
   Unsa man ang Ebanghelyo ni Pablo? Gilakbitan ni sa mosunod nga mga linya: Ang anak sa Diyos mianhi sa kalibotan ug human sa pagduyog-ambit niya sa tawhanong pag-inigsoonay, mibalik siya sa Diyos sa iyang pagkabanhaw.
   ...Anak sa Diyos...(b<pd>.</pd> <lbl>4</lbl>). Ang mga pulong ni Pablo mahubad nga mao o giisip nga Anak sa Diyos. Wala ni magpasabot nga si Jesus dili Anak sa Diyos sa wala pa siya mabanhaw, apan nga Anak siya sa Diyos sa mapaubsanon ug sa tawhanong kahimtang. Sa iyang pagkabanhaw, ang Espiritu sa Diyos nga mao ang nagpaambit sa iyang Gahom, nakatuhop sa tawhanon niyang kinaiya sa ingon, nga si bisag kinsa makaila niya nga Anak sa Diyos.
   Kasagaran gitagana ni Pablo ang pulong "Diyos" alang ra sa Diyos nga Amahan, ang tuboran sa pagkaDiyos kang kinsa ang diyosnong kapasiugdahan nagsukad. Ang Amahan nagpaambit sa Anak sa iyang kinabuhi. Sa samang higayon gipalanog sa Anak balik sa Amahan kining kinabuhia sa ingon, gilalang nilang duha ang Espiritu Santo. Ang tibuok panawagan sa pagkakristyano nagsukad ining kinabuhia sa Diyos, mao nga kanunayng gihisgotan ni Pablo ang mga ngalan sa tulo ka Personas sa Diyos. 
   Pinaagi ni JesuCristo...(b<pd>.</pd> <lbl>5</lbl>) Ang 12 ka apostol gipili ni Jesus ug gilig-on pinaagi sa Espiritu Santo, atol sa Pentekostes. Niining bahina nagpahinumdom nato si Pablo nga sa Damasco gitudlo siya ni Jesus nga apostol atol sa talagsaong kasinatian ni Jesus.
   ...magdasigay...(b<pd>.</pd> <lbl>12</lbl>) Ang apostol, ingon man ang magtotoo, kinahanglang mag-inambitay sa kahingawa, paglaom, ug sa gisalohang pagtoo. Ang Simbahan panag-uban. Aron molambo ang Kristohanong kinabuhi, gikinahanglan ang makanunayong panagtagbo alang sa dugang pag-ilhanay ug panagsuod.
   <lbl>•16</lbl> Wala ko maulaw... Si Pablo nagsangyaw sa usa ka Manluluwas, Judio ug panday nga gilansang sa krus. Kanunay siyang gikataw-an sa paghisgot niya ining gipatay ug nabanhaw aron paghukom sa katawhan.
   ...gahom sa Diyos...(b<pd>.</pd> <lbl>16</lbl>). Ang pagsangyaw sa Maayong Balita kanunayng giubanan og mga milagro, mga timaan sa gamhanang kalihokan sa Diyos alang sa kabag-ohan sa katawhan ug kasaysayan, sa matag dapit diin gimantala ang gingharian sa Diyos.
   Tarong... gitarong... katarong... Sa Biblia ang mao rang mga pulong nagkahulogag hustisya ug katarong. Ang Diyos tarong, ug ang hustisya iyang pagpangilabot aron pagbungkag sa daotan ug pagluwas sa matoohon. Apan ang gihatagag gibug-aton ni Pablo mao ang sangpotanan ining diyosnong kalihokan. Gibag-o sa Diyos ang tawo sa paghimo ini sa iyang dagway. Busa, mas haom dinhi ang paghisgot og katarong o kabalaan. Ang sagad nga mabasa ining sulata mao ang kabalaan o katarong ug kabalaan imbis katarong lang o hustisya.
   Daghang Judio naghunahuna nga ang tawo matarong sa kaugalingong paningkamot. Apan alang ni Pablo, ang katarong nga gitinguha sa Diyos labaw ug mas lapad kay sa makab-ot sa tawo. (Matarong lang ta ug mahigala sa Diyos kon mosunod ta niya human nga gibalaan ta sa iyang grasya.)
   Ang mga apostoles nagsangyaw sa Ebanghelyo sa duha ka kaliwat:
   -	ang mga Judio nga giandam sa Diyos pagdawat sa Manluluwas;
   -	ang mga Griyego (o ang Griyegog sinultihan). Gani, giisip sa mga Judio nga Griyego ang tanang ubos sa Romanong Imperyo. Kining mga tawhana walay kasayoran sa Pulong sa Diyos, ni naglaom niya.








1







Title:Chronicles
<u>Chronicles </u>
<lbl>1:1</lbl> Ug si Salomon anak nga lalake ni David nahimong malig-on sa iyang gingharian, ug si Jehova nga iyang Dios nag-uban kaniya, ug nagpadaku kaniya sa hilabihan gayud.

<lbl>1:2</lbl> Ug si Salomon namulong sa tibook nga Israel, sa mga capitan sa mga linibo ug sa mga ginatus, ug sa mga maghuhukom, ug sa tagsatagsa ka principe sa tibook Israel, ang mga pangulo sa mga balay sa mga amahan.

<lbl>1:3</lbl> Busa si Salomon, ug ang tibook nga katilingban uban kaniya, ming-adto sa hataas nga dapit nga didto sa Gabaon; kay didto ang balong-balong nga pagatiguman sa Dios, nga gihimo ni Moises nga alagad ni Jehova sa kamingawan.

<lbl>1:4</lbl> Apan ang arca sa Dios gidala ni David gikan sa Kiriath-jearim ngadto sa dapit nga giandam ni David alang niini; kay siya nagtukod sa usa ka balong-balong alang niini didto sa Jerusalem.

<lbl>1:5</lbl> Labut pa ang halaran nga tumbaga, nga gihimo ni Bezaleel ang anak nga lalake ni Uri, nga anak nga lalake ni Hur didto atbang sa tabernaculo ni Jehova: ug si Salomon ug ang katilingban nangita niini.

<lbl>1:6</lbl> Ug si Salomon miadto sa halaran nga tumbaga sa atubangan ni Jehova, nga diha sa balong-balong ng pagatiguman, ug mihalad sa usa ka libo nga mga halad-nga-sinunog sa ibabaw niini.

<lbl>1:7</lbl> Niadtong gabhiona ang Dios mipakita kang Salomon, ug miingon kaniya: Pangayo sa bisan unsa nga akong ihatag kanimo.

<lbl>1:8</lbl> Ug si Salomon miingon sa Dios: Ikaw nagapakita sa dakung mahigugmaong-kalolot kang David nga akong amahan, ug naghimo kanako nga hari ilis kaniya.

<lbl>1:9</lbl> Karon, Oh Jehova nga Dios, himoa nga magmalig-on ang imong saad kang David nga akong amahan; kay ikaw naghimo kanako nga hari ibabaw sa usa ka katawohan nga sama sa abug sa yuta sa gidaghanon.

<lbl>1:10</lbl> Hatagi ako karon sa kaalam ug kahibalo, aron ako mogula ug mosulod sa atubangan niining katawohan; kay kinsa ang makahukom niining imong katawohan, nga daku kaayo?

<lbl>1:11</lbl> Ug ang Dios miingon kang Salomon: Tungod kay kini diha sa imong kasingkasing, ug ikaw wala mangayo ug mga bahandi, pagkadato, kun kadungganan, ni sa kinabuhi nila nga nagadumot kanimo, ni mangayo ka sa hataas nga kinabuhi; kondili nangayo sa kaalam ug kahibalo alang sa imong kaugalingon, aron ikaw makahukom sa akong katawohan, nga sa ibabaw kanila gihimo ko ikaw nga hari:

<lbl>1:12</lbl> Kaalam ug kahibalo ihatag kanimo; ug ako magahatag kanimo ug mga bahandi, ug
pagkadato, ug kadungganan, nga niana walay hari nga nakabaton sa nahauna kanimo; ni may misunod pa nga sama kanimo.

<lbl>1:13</lbl> Busa si Salomon miabut gikan sa hataas nga dapit nga didto sa Gabaon, gikan sa atubangan sa balong-balong nga pagatiguman, ngadto sa Jerusalem; ug siya naghari sa ibabaw sa Israel.

<lbl>1:14</lbl> Ug gitigum si Salomon ang mga carro ug ang mga magkakabayo: ug siya may usa ka libo ug upat ka gatus nga carro, ug napulo ug duha ka libong mga magkakabayo, nga iyang gibutang sa sulod sa mga ciudad sa mga carro, ug uban sa hari sa Jerusalem.

<lbl>1:15</lbl> Ug gihimo sa hari ang salapi ug bulawan nga daw ingon sa mga bato diha sa Jerusalem, ug ang mga cedro iyang gihimo nga ingon sa mga kahoy nga sicomoro nga anaa sa kapatagan, sa pagkadaghan.

<lbl>1:16</lbl> Ug ang mga kabayo nga diha kang Salomon gidala gikan sa Egipto; ang mga magpapatigayon sa hari mingdawat niini sa pinanon, tagsatagsa ka panon sa usa ka bili.

<lbl>1:17</lbl> Ug ilang gikuha ug gidala gikan sa Egipto ang usa ka carro sa unom ka gatus ka siclo nga salapi, ug usa ka kabayo sa usa ka gatus ug kalim-an: ug sa ingon niana alang sa tanan nga mga hari sa mga Hetehanon, ug sa mga hari sa Siria, ilang gidala sila sumala sa ilang nahimo.
<lbl>2:1</lbl>  Karon gitinguha ni Salomon ang pagtukod sa usa ka balay alang sa ngalan ni Jehova, ug usa ka balay alang sa iyang gingharian.

<lbl>2:2</lbl> Ug giihap ni Salomon ang kapitoan ka libo ka tawo aron sa pagdala sa mga mabug-at, ug kawaloan ka libo ka tawo nga mga magtitiltil sa bato sa mga kabukiran, ug totolo ka libo ug unom ka gatus aron sa pagbantay sa kanila.

<lbl>2:3</lbl> Ug gipaadto ni Salomon ngadto kang Huram nga hari sa Tiro, nga nagaingon: Ingon nga ikaw nakigkauban kang David nga akong amahan, ug nagpadala kaniya sa mga cedro aron sa pagtukod alang kaniya sa usa ka balay nga puloy-anan, ingon niini magpakigkauban ka usab kanako.

<lbl>2:4</lbl> Ania karon, ako buot na magatukod ug usa ka balay alang sa ngalan ni Jehova nga akong Dios, aron kini ihalad kaniya, ug sa pagsunog sa atubangan niya sa incienso sa mga mahumot nga mga panakot, ug sa tinapay nga igabutang sa atubangan sa Dios sa kanunay, ug tungod sa mga halad-nga-sinunog buntag ug hapon, sa mga adlaw nga igpapahulay, ug sa mga bag-ong bulan, ug sa mga tinudlong fiesta ni Jehova nga among Dios. Kini maoy usa ka tulomanon nga walay katapusan sa Israel.

<lbl>2:5</lbl> Ug ang balay nga akong pagatukoron daku; kay daku ang atong Dios labaw sa tanang mga dios.

<lbl>2:6</lbl> Apan kinsa ang makahimo sa pagtukod alang kaniya sa usa ka balay sa ginatan-aw nga siya dili man ngani mahaarang sa langit ug sa langit sa kalangitan? Busa kinsa man ako, nga ako magatukod alang kaniya sa usa ka balay, gawas lamang sa pagsunog sa incienso sa iyang atubangan?

<lbl>2:7</lbl> Busa karon padad-i ako ug usa ka tawo nga batid sa pagbuhat pinaagi sa bulawan, ug sa salapi, ug sa tumbaga, ug sa puthaw, ug sa purpura, ug sa mapula, ug sa azul, ug nga mahibalo sa paglilok sa tanang paagi sa mga lilokon, sa pakigkauban sa mga batid nga tawo nga uban kanako sa Juda ug sa Jerusalem, nga giandam ni David nga akong amahan.

<lbl>2:8</lbl> Padad-i usab ako ug mga kahoy nga cedro, mga kahoy nga haya, ug mga kahoy nga fino gikan sa Libano: kay ako nahibalo nga ang imong mga sulogoon mahibalo kong unsaon pagputol sa kahoy sa Libano. Ug, ania karon, ang akong mga sulogoon igakauban sa imong mga sulogoon,

<lbl>2:9</lbl> Bisan sa pag-andam alang kanako ug daghang kahoy; kay ang balay nga buot ko nga pagatukoron daku ug katingalahan.

<lbl>2:10</lbl> Ug, ania karon, ihatag ko sa imong mga sulogoon, ang mga magpuputol nga magputol sa kahoy, kaluhaan ka libo ka takus nga pinikpik nga trigo, ug kaluhaan ka libo ka gatus nga cebada, ug kaluhaan ka libo ka bato sa vino, ug kaluhaan ka libo ka bato sa lana.

<lbl>2:11</lbl> Unya si Huram nga hari sa Tiro mibalus pagsulat, nga iyang gipadala ngadto kang Salomon: Tungod kay si Jehova nahagugma sa iyang katawohan, siya nagahimo kanimong hari sa ibabaw kanila.

<lbl>2:12</lbl> Labut pa, si Huram miingon: Dalayegon si Jehova, ang Dios sa Israel, nga nagbuhat sa langit ug yuta, nga mihatag kang David nga hari sa usa ka maalam nga anak nga lalake, hinatagan sa pagkabuotan ug pagsabut, nga magatukod sa usa ka balay alang kang Jehova, ug usa ka balay alang sa iyang gingharian.

<lbl>2:13</lbl> Ug karon ako nagpadala ug usa ka batid nga tawo, nga tinugahan sa pagkamasinabuton, gikan kang Huram nga akong amahan,

<lbl>2:14</lbl> Ang anak nga lalake sa usa ka babaye sa mga anak nga babaye ni Dan; ug ang iyang amahan maoy usa ka tawo sa Tiro, batid sa bulohaton pinaagi sa bulawan, ug sa salapi, sa tumbaga, sa puthaw, sa bato, ug sa kahoy, sa purpura, sa azul, ug sa fino nga lino, ug sa mapula, sa paglilok usab sa nagkalainlain nga lilokon, ug sa pagmugna sa bisan unsang mugna; nga may usa unta ka dapit nga itudlo kaniya kauban sa imong mga batid nga tawo, ug sa mga tawo nga batid sa akong ginoong David nga imong amahan.

<lbl>2:15</lbl> Busa karon ang trigo ug ang cebada, ang lana, ug ang vino, nga gihisgutan sa akong ginoo ipadala niya ngadto sa iyang mga sulogoon:

<lbl>2:16</lbl> Ug kami mamutol ug kahoy gikan sa Libano, sumala sa imong gikinahanglan; ug among dad-on kini dinha kanimo pinaagi sa gakit sa dagat ngadto sa Joppe; ug dad-on mo kini hangtud sa Jerusalem.

<lbl>2:17</lbl> Ug giisip ni Salomon ang tanan nga dumuloong nga dinha sa yuta sa Israel, sumala sa pag-ihap kanila ni David nga iyang amahan; ug nakita nga sila may usa ka gatus kalim-an ug tolo ka libo unom ka gatus.

<lbl>2:18</lbl> Ug iyang gilain ang kapitoan ka libo kanila nga magdadala sa mabug-at, ug kawaloan ka libo nga mga magpuputol sa kahoy sa mga kabukiran, ug totolo ka libo ug unom ka gatus ang mga magbalantay sa katawohan nga nagbuhat.
<lbl>3:1</lbl> Unya si Salomon nagsugod sa pagtukod sa balay ni Jehova didto sa Jerusalem ibabaw sa bukid sa Moria, diin si Jehova mipakita kang David nga iyang amahan, nga iyang giandam diha sa dapit nga gitudlo ni David, diha sa giukan ni Ornan ng Jebusehanon.

<lbl>3:2</lbl> Ug siya nagsugod pagtukod sa ikaduhang adlaw sa ikaduhang bulan, sa ikaupat ka tuig sa iyang paghari.

<lbl>3:3</lbl> Karon mao kini ang mga patukoranan nga gipahamutang ni Salomon sa pagtukod sa balay sa Dios. Ang gitas-on pinaagi sa mga maniko sumala sa unang pagsukod kan-uman ka maniko, ug ang gilapdon kaluhaan ka maniko.

<lbl>3:4</lbl> Ug ang alagianan nga diha sa atubangan sa balay, ang gitas-on niini, sumala sa gilapdon sa balay, kaluhaan ka maniko, ug ang gitas-on usa ka gatus ug kaluhaan; ug sa sulod niini iyang gihal-opan sa lunsay nga bulawan.

<lbl>3:5</lbl> Ug ang kinadak-an nga balay iyang gikisamehan sa kahoy nga haya, nga iyang gihal-opan sa manipis kaayo nga bulawan, ug gibuhat didto ang mga kahoy nga palma ug mga talikala.

<lbl>3:6</lbl> Ug iyang gidayandayanan ang balay uban sa bililhon nga mga bato alang sa pagpatahum: ug ang bulawan maoy bulawan sa Parvaim.

<lbl>3:7</lbl> Iya usab nga gihal-opan ang balay, ang mga sagbayan, ang mga bakanan, ug ang mga bongbong niana, ug ang mga pultahan niana, sa bulawan; ug naglilok sa mga querubin diha sa ibabaw sa mga bongbong.

<lbl>3:8</lbl> Ug iyang nabuhat ang labing balaan nga balay: ang gitas-on niana, sumala sa gilapdon sa balay, kaluhaan ka maniko, ug ang gilapdon niana kaluhaan ka maniko; ug iyang gihal-opan kini sa manipis kaayo nga bulawan nga miabut sa unom ka gatus ka talento.

<lbl>3:9</lbl> Ug ang gibug-aton sa mga lansang kalim-an ka siclo nga bulawan. Ug iyang gihal-opan ang mga lawak sa itaas sa bulawan.

<lbl>3:10</lbl> Ug diha sa labing balaan nga balay siya naghimo sa duha ka mga querubin nga linilok; ug ilang gihal-opan kini sa bulawan.

<lbl>3:11</lbl> Ug ang mga pako sa mga querubin may kaluhaan ka maniko ang gitas-on: ang pako sa usa ka querubin may lima ka maniko, nga nakaabut sa bongbong sa balay; ug ang laing pako sama usab nga may lima ka maniko, nga nakaabut sa pako sa laing querubin.

<lbl>3:12</lbl> Ug ang pako sa laing querubin may lima ka maniko, nga nakaabut sa bongbong sa balay; ug ang laing pako may lima ka maniko usab, nga nahasumpay sa pako sa laing querubin.

<lbl>3:13</lbl> Ang mga pako niining mga querubin nagabuklad sa ilang kaugalingon nga may kaluhaan ka maniko: ug sila nanagtindog sa ilang mga tiil, ug ang ilang mga nawong nanag-atubang sa balay.

<lbl>3:14</lbl> Ug siya naghimo sa tabil nga azul, ug purpura, ug mapula, ug fino nga lino, ug binolda nga mga querubin sa ibabaw niana.

<lbl>3:15</lbl> Siya usab naghimo ug duha-ka haligi nga may katloan ug lima ko maniko ang gitas-on sa atubangan sa balay, ug ang ulo nga diha sa tumoy sa tagsa-tagsa niini may taglima ka maniko.

<lbl>3:16</lbl> Ug siya naghimo ug mga talikala diha sa dapit nga labing balaan, unya gibutang kini sa mga tumoy sa mga haligi; ug siya naghimo ug usa ka gatus ka granada, ug gibutang kini sa ibabaw sa mga talikala.

<lbl>3:17</lbl> Ug iyang gipatindog ang mga haligi sa atubangan sa templo, usa ka diha toong kamot, ug ang usa diha sa wala; ug gitawag ang ngalan niana nga diha sa too, Jachin, ug ang ngalan niana nga diha wala Boaz.
<lbl>4:1</lbl> Labut pa siya naghimo sa usa ka halaran nga tumbaga, kaluhaan ka maniko ang gitas-on niana, ug kaluhaan ka maniko ang gilapdon niana, ug napulo ka maniko ang kahabogon niana.









5







Title:Mateo (10)
   <lbl>27</lbl> Gideposito mo unta ang akong salapi aron imong ikauli nga may tubo. 
   <lbl>28</lbl> Kuhaa niya ang salapi ug ihatag sa may 10. <lbl>29</lbl> Kay ang mabungahon hata-gag dugang aron mahamugaway siya. Apan ang dili mabungahon kuhaan sa naa niya. <lbl>30</lbl> Ug ang walay hinungdang sulugoon ipagawas sa kangitngit diin may bakho ug kagot sa ngipon."
   
   Ang kataposang hukom
   (<lbl>Lc 9:26</lbl>)
   <lbl>• 31</lbl> Inig-anhi sa Anak sa Tawo nga mahimayaon kuyog sa tanan niyang anghel, molingkod siya sa trono sa Himaya. <lbl>32</lbl> Ang tanang kanasoran dad-on sa Iyang atubangan. Isip magba-lantay sa mga karnero, lainon niya ang mga karnero sa mga kanding. <lbl>33</lbl> Kini ang iyang buhaton: Ibutang ang mga karnero sa tuo ug ang mga kanding sa wala. 
   <lbl>34</lbl> Ang Hari moingon sa naa sa tuo: 'Umari mo nga gipanalanginan sa akong Amahan! Panag-iyaha ang gingharian nga giandam alang ninyo sukad sa sinugdan sa kalibotan. <lbl>35</lbl> Kay gigutom ko ug inyong gipakaon, giu-haw ug gihatagag mainom. <lbl>36</lbl> Dumu-duong ug giabiabi sa inyong balay. Hubo ug gisininaan. Nasakit ug giduaw. Nabilanggo ug nakigkita mo nako. 
   <lbl>37</lbl> Unya, ang tarong mangutana: 'Ginoo, kanus-a ka namo makita nga gigutom ug among gipakaon; giuhaw ug among gipainom, <lbl>38</lbl> o dumuduong ug gidawat namo, o hubo ug among gibistihan? <lbl>39</lbl> Kanus-a ka namo makita nga nasakit o nabilanggo ug among giduaw?' <lbl>40</lbl> Ang Hari mitubag: 'Sa pagkatinuod sultihan tamo. Sa matag higayon nga inyo ning gibuhat sa labing ubos sa akong mga igsoon, inyo ning gibuhat nako.' 
   <lbl>41</lbl> Unya, moingon siya sa naa sa wala: 'Mga tinunglo, palayo mo nako, adto sa walay kataposang kalayo nga giandam alang sa yawa ug sa iyang mga anghel. <lbl>42</lbl> Kay gigutom ko ug wala ninyo pakan-a. Giuhaw, ug wala paim-na. <lbl>43</lbl> Dumuduong, ug wala abiabiha sa inyong balay. Hubo ug wala bistihi; nasakit ug nabilanggo, apan wala duawa.' 
   <lbl>44</lbl> Sila pod mangutana: 'Ginoo, kanus-a ka namo makita nga gigutom, giuhaw, hubo o dumuduong, nasakit o nabilanggo, ug wala mi motabang nimo?' <lbl>45</lbl> Ang Hari motubag: 'Sa pag-katinuod sultihan tamo: Bisag unsa nga wala ninyo buhata sa labing gamay kong mga igsoon, wala ninyo buhata nako.' 
   <lbl>46</lbl> Kini sila moadto sa walay kataposang silot. Apan ang mga tarong, sa kinabuhing dayon." 
   
   <b><lbl>26</lbl></b> <lbl>1</lbl> Human mosulti si Jesus sa buot niyang isulti, giingnan niya ang iyang mga tinun-an. <lbl>2</lbl> "Nasayod mo nga human sa duha ka adlaw mao na ang Pangilin sa Pagsaylo. Ang Anak sa Tawo itugyan aron ilansang sa krus." 
   <lbl>3</lbl> Ang mga pangulong pari ug kadagkoan sa mga Judio nagkatigom sa palasyo sa Labawng Pari, si Caifas. <lbl>4</lbl> Nagkauyon sila sa paglingla ni Jesus ug pagpatay niya. <lbl>5</lbl> Apan miingon sila sa ilang kaugalingon: "Dili ni nato iatol sa pangilin, kay magubot unya ang mga tawo." 
   
   Ang pagdihog sa Betania
   (<lbl>Jn 12</lbl>; <lbl>Mc 14:9</lbl>)
   <lbl>6</lbl> Didto si Jesus sa Betania sa balay ni Simon nga sanlahon. <lbl>7</lbl> Unya, may babaye nga miduol niya dala ang tibud puno sa mahalong agwa nga gibubo sa ulo ni Jesus. <lbl>8</lbl> Sa pagkakita ini sa mga tinun-an nangasuko sila ug mireklamo: "Pagkaanugon! <lbl>9</lbl> Ang agwa ikabaligya untag mahal ug ang halin ikahatag sa mga kabos." 
   <lbl>10</lbl> Apan si Jesus nasayod ini. Busa, miingon siya: "Nganong gisamok ninyo ang babaye? Maayo siyag gihimo alang nako. <lbl>11</lbl> Ang mga kabos kanunayng uban ninyo, apan ako, dili. <lbl>12</lbl> Ang akong lawas iyang gihilogan, kabahin ni sa seremonyas sa akong lubong. <lbl>13</lbl> Sa pagkatinuod sultihan tamo: Bisag asa isangyaw ang Maa-yong Balita sa tibuok kalibotan, daygon siya tungod sa iyang gihimo nako." 
   <lbl>14</lbl> Usa sa 12, ang ginganlag Judas Iscariote, miadto sa mga pangulong pari nga nag-ingon: <lbl>15</lbl> "Pilay inyong ihatag sa pagtugyan ko niya?" Misaad sila og 30 ka salapi. <lbl>16</lbl> Sukad adtong panahona nangita siya sa kinamaayohang paagi sa pagtugyan kanila ni Jesus. 
   
   Ang kataposang panihapon 
   (<lbl>Mc 14:12</lbl>; <lbl>Lc 22:7</lbl>; <lbl>Jn 13:1</lbl>)
   <lbl>17</lbl> Sa unang adlaw sa Pangilin sa Pan nga Way Patubo, ang mga tinun-an miadto ni Jesus. Miingon sila: "Asa namo hikaya ang pagkaon alang sa Paskuwa?" <lbl>18</lbl> Si Jesus mitubag: "Lakaw sa dakbayan, sa balay sa usa ka tawo. Sultihi siya: 'Ang Magtutudlo nag-ingon: Ang akong takna miabot na. Saulogon ko sa imong balay ang Paskuwa uban sa akong mga tinun-an." 
   <lbl>19</lbl> Gibuhat sa mga tinun-an ang gisugo ni Jesus. Giandam nila ang pag-kaon alang sa Paskuwa. 
   <lbl>20</lbl> Sa gabii, si Jesus mikaon uban sa 12. <lbl>21</lbl> Samtang nangaon, miingon si Jesus: "Sa pagkatinuod sultihan tamo: budhian ko sa usa ninyo." <lbl>22</lbl> Nasubo sila pag-ayo ug nangutana: "Ako bay gipasabot mo, Ginoo?" 
   <lbl>23</lbl> Mitubag siya: "Ang nagtuslob sa pan sa panaksan dungan nako maoy traydor. <lbl>24</lbl> Ang Anak sa Tawo patyon sumala sa giingon sa Kasulatan. Apan alaot ang traydor. Mas maayo pa nga wala siya ihimugso.' <lbl>25</lbl> Si Judas, ang nagbudhi, nangutana pod: "Ako ba, Magtutudlo?" Si Jesus mitubag: "Gii-ngon mo." 
   <lbl>26</lbl> Samtang nangaon sila, si Jesus mikuhag pan; mipanalangin, mipikas, mihatag ini sa mga tinun-an ug mii-ngon: "Dawata ug kan-a: kini ang akong lawas." <lbl>27</lbl> Unya, mikuha siyag kupa, mipasalamat ug mitunol ini nila ug miingon: "Inom ini, kamong tanan. <lbl>28</lbl> Kay ang ako ning dugo, ang dugo sa Kasabotan nga giula alang sa daghan, aron mapasaylo ang mga sala. <lbl>29</lbl> Oo, sultihan tamo: Dili ko mokaon sa bunga sa ubas gikan karon hangtod nga moinom ko sa bag-ong bino uban ninyo sa gingharian sa akong Amahan." 
   <lbl>30</lbl> Human nilag awit sa mga salmo sa pagdayeg, miadto sila sa Bungtod sa mga Olibo. <lbl>31</lbl> Unya, si Jesus miingon: "Ang inyong pagsalig nako mapakyas karong gabhiona. Mapukan ang tanan. Kay ang Kasulatan nag-ingon: "Akong patyon ang magbalantay. Unya, ang mga karnero magkatibulaag. <lbl>32</lbl> Human sa akong pagkabanhaw mag-una ko ninyo sa Galilea." 
   <lbl>33</lbl> Si Pedro mitubag: "Bisan pag magduhaduha ang tanan ug mosalikway nimo, dili gyod ko." <lbl>34</lbl> Si Jesus mitubag: "Sa pagkatinuod, sultihan tika: "Niining gabhiona sa dili pa motuktugaok ang sunoy, ilimod ko nimo sa makatulo." <lbl>35</lbl> Miingon si Pedro: "Bahalag mamatay, dili tikaw ilimod." Ug ang tanang tinun-an nanumpa sab sa ingon. 
   
   Getsemane
   (<lbl>Mc 14:26</lbl>; <lbl>Lc 22:39</lbl>)
   <lbl>36</lbl> Si Jesus miuban nila sa dapit nga ginganlag Getsemane ug miingon sa mga tinun-an: "Lingkod mo dinhi sam-tang moadto ko sa unahan aron pag-ampo." <lbl>37</lbl> Gidala niya si Pedro ug ang duha ka anak ni Zebedeo. Naguol siya pag-ayo ug nahingawa, ug <lbl>38</lbl> mii-ngon: "Ang akong kalag puno sa makapa-tayng kaguol. Unongi ko ug pagtukaw mo." 
   <lbl>39</lbl> Miadto siya sa unahan, ug mihapa nga sangko ang nawong sa yuta. Nag-ampo siya: "Amahan ko, kon mahimo, ipalayo una kining kupa. Apan dili ang akong pagbuot kondili, ang imoy matuman." <lbl>40</lbl> Mibalik siya sa iyang mga tinun-an ug nakita niya nga nangatulog sila. Giingnan niya si Pedro: "Dili ba mo makatukaw uban nako bisag usa lang ka oras? <lbl>41</lbl> Pagtukaw mo ug pag-ampo, aron dili mo madalin-as. Ang espiritu madasigon tuod, apan luya ang tawhanong kinaiya."
   <lbl>42</lbl> Mibalik siyag ampo: "Amahan ko, kon dili mapahilayo ang kupa, ako ning imnon aron pagtuman sa Imong kabubut-on." <lbl>43</lbl> Sa pagbalik niya sa mga tinun-an, iyang nakaplagan nga nangatulog gihapon sila. Bug-at kaayo ang ilang mata. <lbl>44</lbl> Mibiya siya ug miadto aron pag-ampo sa ikatulong higayon ginamit ang mao gihapong mga pulong.
   <lbl>45</lbl> Unya, miadto siya pag-usab sa mga tinun-an ug miingon: "Pangatulog na mo! Ang oras miabot na. Ang Anak sa Tawo itugyan sa gahom sa maka-sasala. <lbl>46</lbl> Bangon, manglakaw na ta. Tan-awa, nia na ang mabudhion." 
   
   Si Jesus gidakop
   <lbl>• 47</lbl> Samtang nagsulti pa si Jesus, miabot si Judas, usa sa 12. Gikuyogan siya sa dakong panon sa mga tawo nga nagdalag mga espada ug puspos sinugo sa mga pangulong pari ug kadagkoan sa mga Judio. <lbl>48</lbl> Ang mabudhion naghatag nilag ilhanan: "Dakpa ang akong hagkan." <lbl>49</lbl> Ug miduol siya ni Jesus: "Maayong gabii, Magtutudlo." Unya, gihagkan niya si Jesus <lbl>50</lbl> nga miingon: "Higala, nganong nia ka?." Gilibotan dayon nila ug gidakop si Jesus. 
   <lbl>51</lbl> Usa sa kauban ni Jesus miibot sa espada ug giwitkan ang ulipon sa Labawng Pari; naputol ang dalunggan. <lbl>52</lbl> Apan giingnan siya ni Jesus: "Isakob na, kay ang maggamit sa espada, sa espada sab mamatay. <lbl>53</lbl> Wala ka ba masayod nga makatawag ko sa akong Amahan sa pagpadala dayon og 12 ka lihiyon sa mga anghel. <lbl>54</lbl> Apan unya, unsaon man pagkatuman sa Balaang Kasulatan? Kini gyod ang mahitabo." 
   <lbl>55</lbl> Nianang puntoha si Jesus miingon sa katawhan: "Nganong mianhi mo aron pagdakop nako nga daw tulisan, dala ang mga pinuti ug bunal. Adlawng tanan naglingkod ko uban ninyo sa templo, apan wala ko ninyo dakpa. <lbl>56</lbl> Hinunoa, kining tanan nahitabo alang sa katumanan sa gisulti sa mga propeta." Unya, ang iyang mga tinun-an mibiya ug nanalagan. 
   
   Si Jesus atubangan sa Sanhedrin
   (<lbl>Mc 14:53</lbl>; <lbl>Lc 28:54</lbl>)
   <lbl>• 57</lbl> Ang nagdakop ni Jesus midala niya sa balay ni Caifas, ang Labawng Pari. Didto nagkatapok ang mga mag-tutudlo sa Balaod ug ang kadagkoan sa mga Judio. 
   <lbl>58</lbl> Misunod niya si Pedro nga nagpaantaw sa nataran; dayon misulod ni ug milingkod uban sa mga gwardya; nagpaabot sa sangpotan sa panghitabo. 
   <lbl>59</lbl> Ang mga pangulong pari ug ang tibuok Taas nga Konseho nagkinahanglag ikabutangbutang batok ni Jesus aron mapatay siya. <lbl>60</lbl> Apan wala silay nakit-an. May testigos nga mini nga mipakita, apan wala silay napili. <lbl>61</lbl> Sa kataposan, may duha ka lalaki nga mipakita ug misumbong: "Kining tawhana miingon: 'Magun-ob ko ang Templo sa Diyos, ug matukod pag-usab sulod sa tulo ka adlaw." 
   <lbl>62</lbl> Ang Labawng Pari mibarog ug nangutana ni Jesus: "May ikatubag ka ba? Unsay imong ikasulti sa sumbong batok nimo?" Apan si Jesus wala motingog. 
   <lbl>63</lbl> Busa, ang Labawng Pari miingon: "Sa ngalan sa Buhing Diyos, sultihi mi kon ikaw ba si Cristo, ang Anak sa Diyos! <lbl>64</lbl> Si Jesus mitubag: "Maingon sa imong gisulti, ug nia pa: Gikan karon makita ninyo ang Anak sa Tawo nga maglingkod sa tuong kamot sa Labing Makagagahom nga Diyos. Moabot siya diha sa mga panganod sa langit." 
   <lbl>65</lbl> Unya, gigisi sa Labawng Pari ang iyang sinina nga nag-ingon: "Nagpasipala siya. Unsa pang testigosa ang atong gikinahanglan? Nadungog ninyo ang iyang mga pulong nga mapanamastamason. <lbl>66</lbl> Unsay inyong hukom?" Mitubag sila: "Kinahanglang mamatay siya!" <lbl>67</lbl> Unya, gilud-an nila si Jesus <lbl>68</lbl> ug miingon: "Cristo, sultihi mig kinsay naghampak nimo." 
   
   Si Pedro milimod ni Jesus
   (<lbl>Mc 14:66</lbl>; <lbl>Lc 22:56</lbl>)
   <lbl>• 69</lbl> Sa laing bahin, samtang nag-lingkod si Pedro sa nataran may batan-ong babaye, usa sa mga sulugoon sa balay, nga miduol niya: "Dili ba, kauban ka man ni Jesus, ang Galileo?" <lbl>70</lbl> Apan iya ning gilimod atubangan sa tanan sa pag-ingon: "Wala ko maka-sabot sa imong gisulti."
   <lbl>71</lbl> Sa mogawas na unta si Pedro sa pultahan, may laing babaye nga sulugoon nga nakakita niya ug miingon sa nanagbarog: "Kauban kining tawhana ni Jesus, ang Nazareno." 
   <lbl>72</lbl> Sa ikaduhang higayon, milimod si Pedro nga nanumpa: "Wala ko makaila anang tawhana." 
   <lbl>73</lbl> Human sa pipila ka gutlo ang nagbarog didto miduol ni Pedro ug miingon: "Galileo gyod ka! Ang imong sinultihan nagpadayag og kinsa ka." <lbl>74</lbl> Si Pedro nangatarongan ug namalibad. Nanunglo siya ug nanumpa nga wala siya makaila sa tawo. Dihadiha mituktugaok ang sunoy. 
   <lbl>75</lbl> Nahinumdom si Pedro sa pulong ni Jesus: "Sa dili pa motuktugaok ang sunoy ilimod ko nimo sa makatulo." Ug milakaw siya nga naghilak sa tumang kapait. 
   
   <b><lbl>27<</lbl></b> <lbl>1<lbl> Sayo sa buntag ang tanang pa- ngulong pari ug kadagkoan sa mga Judio nagkatigom aron pagpangitag mga paagi sa pagpatay ni Jesus. <lbl>2</lbl> Gipagapos siya ug gidala aron itugyan kang Pilato, ang gobernador. 
   Ang kamatayon ni Judas
   <lbl>• 3<lbl> Sa pagkamatngon ni Judas, ang traydor, nga gipahamtangan si Jesus sa silot sa kamatayon, napuno siya sa kaguol. Giuli niya ang 30 ka salapi sa mga pangulong pari ug kadagkoan <lbl>4</lbl> ug miingon: "Nakasala ko. Gibudhian ko ang tawong walay sala aron patyon." Mitubag sila: "Unsay labot namo ana? Imo nang problema." <lbl>5</lbl> Busa, gilabay niya ang salapi sa templo; milakaw siya ug naghikog. 
   <lbl>6</lbl> Gipunit sa mga pari ang salapi ug miingon: "Ang maong salapi dili ika-butang sa panudlanan sa templo, kay bili ni sa dugo." <lbl>7</lbl> Nagkauyon sila sa paggamit ini aron pagpalit sa Uma sa mga Tighimog Kulon nga himoon nilang sementeryo sa mga langyaw. <lbl>8</lbl> Gitawag ang maong dapit nga Uma sa Dugo hangtod karon. 
   








1







Title:Roma (2)
ROMA
   
   Agig tubag sa labing lawom nga pangandoy gisangyaw ni Jesus ang Maayong Balita sa nasod sa mga Judio. Ang pagsangyaw sa gingharian sa Diyos dili taman lang sa kaluwasan sa kalag. Mianhi si Jesus isip Manluluwas sa mga Judio. (Ang mensahe hinuon niya dili alang ra sa maong katawhan kondili, sa tanang kanasoran).
   Busa, kinahanglan nga ang Ebanghelyo nga gisangyaw sa mga Judio mahimo sab nga "maayong balita" sa mga Griyego ubos sa Romanong kagamhanan. Bisag nagpuyo sila sa lig-on ug madaugdaogong mga gambalay, wala sa ilang hunahuna ang pag-usab ini busa, ang ilang panglantaw layo ug himulag ra sa pangandoy sa mga Judio alang sa kalingkawasan. Nangandoy silag lahi nga kausaban sa tawo. Hangtod adtong panahona, nakagamot gihapon sa ilang hunahuna nga ang tawo walay mahimo sa pag-usab sa badlis sa kapalaran; alang nila ang kadaotan ug kamatayon balaod sa kinabuhi nga dili mabuntog; walay nakapasabot nila sa panagbangi sa atong kailadman. Hinunoa, kinahanglang ipatin-aw nga si Cristo nagdalag kinabuhi.
   Ining sulata alang sa katilingban sa Roma, ang ulohan sa Imperyo, gipadayag ni Pablo ang tibuok plano sa kaluwasan isip tubag sa kahingawa sa katilingban sa mga Griyego, sa walay paghikalimot sa daghang Judio nga sakop sa maong katilingban.
   Miingon siya nga ang kaluwasan tibuok kalingkawasan sa tawo ug nga maluwas ta kon maamgohan nato ang gugma sa Diyos pinaagi sa kamatayon ug pagkabanhaw ni Jesus.
   Ang pagkabahinbahin ug pakigbisog sa kailadman sa mga tawo mga ilhanan anang lawom ug malukpanong kadaotan nga gitawag ni Pablo og "sala". Ang tawo buot mohaw-as sa iyang kasakitan, apan wala siyay lyabe sa pagsabot sa kaugalingong gibuhat aron pag-ambit sa kinabuhi sa Diyos. Samtang dili ni makab-ot, mag-antos siya sa sangpotanan sa natago o dayag nga pagsukol sa Diyos.
   Hinuon, bisag asang nasora may daghan nga naningkamot pagpuyog tarong nga kinabuhi. Gawas pa, daghang Judio misubay sa dalan sa hustisya nga gilatid kanila sa Biblia. Apan si Pablo namulong nga ang katarong nagsukad sa Diyos, dili sa tawo. Kon isipon na sa tawo nga kining tanan nakab-ot gumikan ra niya, iyang gitakpan ang pultahan sa bugtong gahom nga makapalingkawas: ang maluluy-ong gugma sa Diyos.
   Unsaon man nato pagsulod sa kalibotan sa gugma sa Diyos? Ang Diyos nagdapit ug nagtudlo nato sa gugma. Mianhi si Jesus aron pagluwas nato, ug gilansang ta siya sa krus; niini napadayag ang Diyos sa dili matukib niyang gugma ug pasaylo.
   Ang motutok ni Cristo ug motoo ining timaan sa diyosnong gugma, makaangkon sa matuod nga kagawasan, ug (nangusog si Pablo pag-ingon) tungod ini, gihimo ta sa Diyos nga iyang mga anak sa pagbubo sa iyang Espiritu dinhi nato. Ang magtotoo nakalingkawas sa iyang gapos ug kahuyang, kay nakakat-on man siya sa paghigugma.
   Wala maghan-ay si Pablo og programa alang sa katilingbanong kausaban, apan sa kataposang mga pahina sa sulat, gipakita niyag unsaon sa katilingban pag-angkon sa panaghiusa ug pag-inigsoonay, pinaagi sa usag usa ka paninguha sa pagsinabtanay - nga ang matag usa maningkamot paghimo sa unang lakang.
   
   
   
   <lbl><b>1•</b></lbl> <lbl>1</lbl> Gikan ni Pablo, sulugoon ni JesuCristo, nga gitawag sa pagka-apostol ug gilain alang sa Maayong Balita. <lbl>2</lbl> Kining mga saana iyang gitug-an pinaagi sa iyang mga propeta diha sa Santos nga Kasulatan <lbl>3</lbl> mahitungod sa nagpakatawon niyang Anak nga kaliwat ni David. <lbl>4</lbl> Giila siya nga Anak sa Diyos nga gigamhan sa Espiritu Santo sa iyang pagkabanhaw sa minatay. <lbl>5</lbl> Pinaagi ni JesuCristo, atong Ginoo, ug tungod ug alang sa iyang ngalan napili ta. Gipadala ta ngadto sa tanang kanasoran aron dawaton nila ang pagtoo. <lbl>6</lbl> Kamong tanan, mga minahal sa Diyos sa Roma, pinili sab ni Cristo ug tinawag sa pagkabalaan. <lbl>7</lbl> Hinaot nga ang Diyos Amahan, ug ang Ginoong JesuCristo motuga ninyog grasya ug kalinaw. 
   
   Pangandoy sa pagduaw
   <lbl>8</lbl> Una sa tanan, nagpasalamat ko sa akong Diyos pinaagi ni JesuCristo tungod ninyong tanan: ang inyong pagtoo giila sa tibuok kalibotan. <lbl>9</lbl> Ang Diyos nga akong gialagaran pinaagi sa pagwali sa Maayong Balita sa iyang Anak, saksi nga naghandom ko ninyo sa akong pag-ampo sa tanang panahon. <lbl>10</lbl> Sa kanunay nag-ampo ko nga kon buot siya, tugtan ko niya sa pagduaw ninyo. <lbl>11</lbl> Naghigwaos ko sa pagpakigkita ninyo ug pagpaambit og mga espirituhanong panalangin aron paglig-on ninyo. <lbl>12</lbl> Sa ingon, magdasigay ta sa pag-ambitay sa pagtoo nga atoang tanan. 
   <lbl>13</lbl> Kinahanglang mahibawo mo, mga igsoon, nga sa makadaghan naglaraw ko sa pag-anha ninyo. Apan hangtod karon napugngan ko. <lbl>14</lbl> Ang akong tuyo mao ang pag-anig mga bunga gikan ninyo. Kini pod ang gihimo nako sa ubang nasod. MaGriyego o langyaw, edukado o ignoranti, akong giisip nga may katungdanan ko sa tanan. <lbl>15</lbl> Mao nga dako ang akong tinguha pagpalambo sa Ebanghelyo diha sab ninyo, mga Romano. 
   <lbl>•16</lbl> Wala ko maulaw ining Maayong Balita, ang gahom sa Diyos nga nagluwas sa nagtoo, una sa mga Judio unya, sa mga Griyego. <lbl>17</lbl> Kining Maayong Balita nagpakita giunsa sa Diyos pagtarong sa mga tawo pinaagi sa pagtoo alang sa kinabuhi sa pagtoo sumala sa giingon sa Kasulatan: Ang tarong magpuyo sa pagtoo. 
   
   Ang kasuko sa Diyos batok sa katawhan
   <lbl>•18</lbl> Ang Diyos andam pagsilot sa kadaotan ug sa bisag unsa nga dili tarong adtong mipahilom sa kamatuoran sa ilang pamaagi. <lbl>19</lbl> Kay ang mahimong mahibaw-an bahin sa Diyos tataw alang nila: ang Diyos mismo nagklaro ini. </lbl>20</lbl> Bisag dili ta siya makita, labing menos mailhan ta siya sa mga buhat. Kay gibuhat man niya ang kalibotan ug pinaagi sa mga buhat masabot nato nga wala siyay kataposan ug makagagahom siya sa tanan: nga Diyos siya. 
   <lbl>21</lbl> Sa ingon wala silay katarongan, kay nakaila sila sa Diyos, apan wala maghimaya niya sa angay ni magpasalamat. Hinunoa, nangawala sa pangatarongan nila, ug ang kangitngit mingiob sa hunahuna. 
   <lbl>22</lbl> Sa pagtoo nga maalamon sila, nabuang hinuon. <lbl>23</lbl> Gibaylo nila ang Himaya sa walay kamatayong Diyos sa mga larawan sa mamatayng mga tawo, mga langgam, mga hayop ug nagkamang nga mananap. 
   <lbl>24</lbl> Tungod ini gipanontan sila sa Diyos sa lawasnong pangandoy, nagbuhat silag makaulaw nga mga butang, gipasipad-an nila ang ilang lawas. 
   <lbl>25</lbl> Gibaylo nila sa bakak ang kamatuoran sa Diyos. Mitahod ug misimba sila sa mga binuhat, inay sa Magbubuhat nga dayegon sa kanunay hangtod sa kahangtoran, Amen! <lbl>26</lbl> Busa, gipanontan sila sa Diyos sa makaulawng mga pagbati: ang ilang mga babaye mibaylo sa naandang panghilawas sa dili naandan. <lbl>27</lbl> Sa ingon, ang mga lalaki mibiya sa naandang panghilawas sa babaye, namiga sila sa usag usa, ang lalaki sa lalaki. Nagdala sila sa ilang kadaotan. <lbl>28</lbl> Kay wala man sila magtoo nga bililhon ang kahibawo sa Diyos, gipanontan sila sa walay pulos nilang mga hunahuna. Busa, naghimo sila sa tanang matang sa kadaotan. 
   <lbl>29</lbl> Napuno sila sa panglupig, kahiwian, kahakog, kadaotan, sa kasina, patay, bingkilbingkil, panglimbong, daotang kabubut-on, ug panglibak. <lbl>30</lbl> Nagbutangbutang, nagpasipala sa Diyos, garboso sila, mapahitas-on, bakakon, maayong-laki sa dinaotan. Morebeldi sila sa ginikanan, <lbl>31</lbl> mga kwanggol, maluibon, gahig kasingkasing ug walay kaluoy. <lbl>32</lbl> Nahibawo sila sa hukom sa Diyos nga naghisgot og kamatayon sa nagpuyo sa ingon. Apan dili lang nga naghimo sila ining tanan, gipakpakan pod nila ang naghimo sa ingon. 
   
   Mahadlok sab sa hukom ang mga Judio
   <lbl><b>2•</b></lbl> <lbl>1</lbl> Busa, wala kay katarongan, bi- sag kinsa ka pa, sa paghukom sa uban. Sa imong paghukom sa isigkatawo, nagkondenar ka sa kaugalingon, kay gibuhat nimo ang imong gihukman. <lbl>2</lbl> Nahibawo ta nga ang silot sa Diyos moabot sa naghimo sa ingon. <lbl>3</lbl> Nagtoo ba mo nga malikayan ninyo ang hukom sa Diyos sa paghukom sa uban nga inyo man nang gihimo? 
   <lbl>4</lbl> Gipahimuslan ninyo ang Diyos ug ang walay kinutoban niyang kaayo, pailob ug kamasinabtanon. Wala mo makaamgo nga ang Diyos maayo aron madani mo. <lbl>5</lbl> Hinuon, kon magmagahi gyod ang inyong kasingkasing ug magdumili mo pag-usab, nagtigom lang mo alang sa kaugalingon og dakong silot sa adlaw sa hukom kanus-a ang Diyos tarong nga mohukom. 
   <lbl>6</lbl> Hatagan niya ang usag usa sa angay sumala sa nabuhat. <lbl>7</lbl> Mohatag siya sa kinabuhing dayon sa nangita sa himaya, kadungganan ug tunhayng kinabuhi ug sa nagtubay sa pagbuhat og maayo. <lbl>8</lbl> Apan kapungot ug panimalos ang maangkon sa wala mag-alagad sa kamatuoran, hinunoa sa panglupig. <lbl>9</lbl> May pag-antos ug kayugot alang sa nagbuhat og daotan, una sa mga Judio unya, sa mga Griyego. <lbl>10</lbl> Apan ang Diyos mohatag og himaya, kadungganan ug kalinaw sa nagbuhat og maayo, una sa mga Judio, unya sa mga Griyego. <lbl>11</lbl> Kay ang una dili lahi sa ikaduha atubangan sa Diyos. 
   
   Ang matag usa hukman sa iyang tanlag
   <lbl>12</lbl> Ang nagbuhat og sala nga wala makahibawo sa Balaod, mamatay nga walay Balaod. Ang nagbuhat og sala nga nakahibawo sa Balaod, hukman sa maong Balaod. <lbl>13</lbl> Ang makapatarong nato atubangan sa Diyos dili ang pagpaminaw sa Balaod kondili, ang pagsunod ini. <lbl>14</lbl> Kon ang dili Judio nga walay balaod nagbuhat sa gisugo sa Balaod, naghatag silag balaod sa kaugalingon, <lbl>15</lbl> nagpasabot ni nga ang mga sugo sa Balaod napatik sa ilang salabotan. Ang ilang konsensya nga nagsulti sulod nila nagpasabot sab ini, sa pagkondenar o pag-aprobar sa ilang gibuhat. <lbl>16</lbl> Sumala sa akong ebanghelyo, mao pod ang mahitabo inighukom sa Diyos, sa sikretong mga buhat sa mga tawo diha sa persona ni JesuCristo. 
   <lbl>17</lbl> Pananglitan, nagtawag mo ninyo nga Judio, naggamit sa Balaod isip sukaranan ug nagpasigarbo sa inyong Diyos. <lbl>18</lbl> Nahibawo mo sa kabubut-on sa Diyos, ug ang Balaod nagtudlo ninyo sa pag-ila unsay mas maayo. <lbl>19</lbl> Alang ninyo giya mo sa mga buta, kahayag sa kangitngit, <lbl>20</lbl> magtutudlo sa walay kahibawo, tigmatuto sa mga bata, kay sa Balaod nagbaton mo sa tinuod nga kahibawo. <lbl>21</lbl> Unya, kamo nga nagtudlo sa uban, nganong dili man ninyo tudloan ang inyong kaugalingon? Kon nagsugo mo sa dili pagpangawat, nganong nangawat man mo? <lbl>22</lbl> Nag-ingon mo nga dili manapaw, apan inyo ning gibuhat. Nag-ingon mo nga gidumtan ninyo ang mga diosdios, apan nangawat mo sa mga templo! <lbl>23</lbl> Mapasigarbohon mo sa Balaod, apan wala mo mosunod ini. Gipasipad-an ninyo ang inyong Diyos. <lbl>24</lbl> Gani, sumala sa kasulatan, ang ubang nasod nagtamay sa ngalan sa Diyos tungod ninyo. 
   <lbl>25</lbl> Ang pagpatuli mapuslanon alang ninyo kon nagtuman mo sa Balaod, apan kon wala, sama ra nga wala mo matuli. <lbl>26</lbl> Hinunoa, kon ang mga pisot motuman sa mga sugo sa Balaod, wala ba mo magtoo nga bisan sa ilang kapagano, nahisama sila sa mga tinuli? <lbl>27</lbl> Ang nagtuman sa Balaod nga wala magpatuli mohukom ninyong nagpatuli ug nagbaton sa Balaod nga wala tumana. <lbl>28</lbl> Kay ang tiunayng Judio dili ang nagpatuli lang sa gawas, dili sab ni tiunayng pagpatuli. <lbl>29</lbl> Ang Judio kinahanglang Judio pod sa sulod. Ang pagtuli sa kasingkasing nalambigit sa espiritu ug dili sa sinulat nga balaod. Ang magpuyo ining paagiha daygon dili sa mga tawo kondili, sa Diyos. 
   
   Unsay nakabintaha sa Judio
   <lbl><b>3•</b></lbl> <lbl>1</lbl> Sa ingon, unsay kapuslanan sa pagkaJudio? Ug unsay kapuslanan sa pagpatuli? <lbl>2</lbl> Daghan, sa bisag unsang puntoha sa panan-aw. Sa unang lugar, ang mga Judio gitugyanan sa Diyos sa iyang pulong. 
   <lbl>3</lbl> Karon, kon ang uban nila dili matinud-anon, nakapadili ba diay ni sa kamatinud-anon sa Diyos? Siempre, dili. <lbl>4</lbl> Hinunoa, mamatud-an nga ang Diyos matinud-anon, ug ang tawo bakakon, sumala sa giingon sa kasulatan: mamatud-an nga ang imong pulong tinuod, ug makadaog ka kon buot silang mohukom nimo. 
   <lbl>5</lbl> Kon ang atong pagkadaotan nagpakita nga ang Diyos tarong, makaingon ba diay ta nga ang Diyos dili tarong kon masuko siya ug mosilot? (Ang uban tingali mosulti sa ingon.) 
   <lbl>6</lbl> Dili, kay sa laing bahin, unsaon man sa Diyos paghukom sa kalibotan? 
   <lbl>7</lbl> Apan kon ang akong pamakak makapatataw sa kamatuoran sa Diyos sa ingon, madugangan ang iyang himaya, insakto ba nga tawgon kog makasasala? 
   <lbl>8</lbl> Busa, wala moy kapilian kondili, ang pagpakasala, aron mosangpot gikan ini ang maayo. Sumala sa pipila ka mabutangbutangon, nagtudlo ko ini. Manubag sila sa ilang gipanulti! 
   <lbl>9</lbl> Nakabintaha ba diay ta? Wala! Kay napadayag na nato nga ang tanan, Judio o dili Judio, gigamham sa sala. <lbl>10</lbl> Sumala sa giingon sa Kasulatan: Walay tawo nga maayo, bisag usa, <lbl>11</lbl> walay nakasabot walay nangita sa Diyos. <lbl>12</lbl> Ang tanan nasaag ug nadaotan. Walay nagbuhat og maayo. <lbl>13</lbl> Ang ilang tutonlan abli nga lubnganan, ang pulong limbong. <lbl>14</lbl> Ang ngabil nagtagog hilo sa bitin. Gikan sa baba nagpungasi ang bangis nga balikas. <lbl>15</lbl> Modagan sila ngadto diin makapabuhagay silag dugo ug <lbl>16</lbl> magbiyag kaparotan ug kaalaot. <lbl>17</lbl> Wala sila makaila sa dalan sa kalinaw, <lbl>18</lbl> wala silay kahadlok sa Diyos. 








1







Title:2 Corinto
   2 CORINTO
   <b><lbl>1</lbl></b> <lbl>1</lbl> Gikan ni Pablo, apostol ni Cristo Jesus sa pagbuot sa Diyos, ug ni Timoteo, among igsoon, nganha sa simbahan sa Diyos sa Corinto ug sa tanang santos sa tibuok Acaia: <lbl>2</lbl> madawat unta ninyo ang grasya ug kalinaw sa Diyos, atong Amahan, ug ni Cristo, ang Ginoo. 
   
   Bulahan ang Diyos
   <lbl>• 3</lbl> Dayegon ang Diyos, ang Amahan ni Cristo Jesus, atong Ginoo, ang labing maluluy-ong Amahan ug Diyos sa tanang kabulahanan! <lbl>4</lbl> Nagdasig siya nato sa tanan tang pagsulay aron magdasig ug makahupay ta sa gisulayan sa bisag unsang pagsulay.
   <lbl>5</lbl> Sama nga ang mga pag-antos ni Cristo mibuhagay kanato, ang dako pod nga kahupayan milukop nato. <lbl>6</lbl> Kon gisakit mi tungod ninyo, alang ni sa inyong kahupayan ug kaluwasan. Nalipay pod mi alang ninyo aron makaantos mo ug makatagamtam sa sama sa among mga pag-antos. <lbl>7</lbl> Ang among paglaom alang ninyo lig-on kaayo. Sama nga nakaambit mo sa among pag-antos, makaambit sab mo sa among kahupayan. 
   <lbl>8</lbl> Mga igsoon, buot mi nga inyong masayran ang pipila sa kalisdanan nga among naagian sa Asia. Na-hugno mi; ug hilabihan gani, labaw sa among maagwanta. <lbl>9</lbl> Nawad-an mi sa tanang paglaom nga mabuhi pa. Amo nang nabati ang patik sa kamatayon. Apan nahitabo ni aron dili na mi magsalig sa kaugalingon kondili, sa Diyos nga nagbanhaw sa minatay, <lbl>10</lbl> nagpalingkawas namo sa makamatayng kakuyaw ug nagpadayog himo sa ingon. <lbl>11</lbl> Apan kinahanglan nga tabangan mi ninyo sa pag-ampo. Kon ang maong panabang makab-ot tungod sa pangamuyo sa daghan, daghan sab ang magpasalamat sa Diyos sa maong ngalan. 
   
   Ang mga laraw ni Pablo
   <lbl>• 12</lbl> Ikapasigarbo namo nga ang among tanlag nag-ingon nga nakapuyo mi ining kalibotana sa kayano ug kamatinud-anon. Wala mi madala sa mga tawhanong tinguha kondili, sa grasya sa Diyos, labi na mahitungod ninyo. <lbl>13</lbl> Walay tinagong katuyoan sa akong sulat gawas sa inyong mabasa ug masabot. <lbl>14</lbl> Naglaom ko nga ang dyotay ninyong nasabtan karon, masabtan ra unya sa hingpit. Busa, ipasigarbo mi, kay ipasigarbo pod mo namo sa Adlaw sa Ginoong Jesus. 
   <lbl>15</lbl> Ubag pasalig, buot kong mouna pagduaw ninyo. Mahimo ni nga dobling panalangin alang ninyo. <lbl>16</lbl> Gikan dinha, naghunahuna ko pag-adto sa Macedonia unya, pagbalik ngaha aron makapagikan mo nako para sa Juda. <lbl>17</lbl> Ako ba ning gilaraw sa walay paghunahuna? O giusab ko ba ang akong gimbut-an sa paaging dinalidali, gani ingon nga napiit ko sa Oo ug sa Dili?
   <lbl>18</lbl> Ang Diyos nasayod nga ang among pagpakiglambigit ninyo dili Oo ug Dili. <lbl>19</lbl> Sama sa Anak sa Diyos, si Cristo Jesus, si Silvano, Timoteo ug ako, ang among giwali diliOo ug Dili. Alang niya Oo ra gyod. <lbl>20</lbl> Diha niya ang tanang saad sa Diyos na Oo. Nag-ingon sab ta sa iyang ngalan: Amen! ug nagpasalamat sa Diyos. <lbl>21</lbl> Ang Diyos naglig-on nato diha ni Cristo. Gihilogan ta ug gipatikan <lbl>22</lbl> sa kaugalingong patik, sa iyang paghatag sa Espiritu sa atong kasingkasing. 
   
   Naghisgot si Pablo sa usa ka iskandalo
   <lbl>• 23</lbl> Ang Diyos nasayod, ug nanumpa ko ninyo sa kaugalingong kinabuhi nga wala ko mobalik sa Corinto aron dili mo mahasol. <lbl>24</lbl> Wala ko maghunahuna sa pagharihari sa inyong pagtoo kondili, sa pagdungag sa inyong kalipay. Kay bahin sa pagtoo, nakabarog na mo nga lig-on. 
   
   <b><lbl>2</lbl></b> <lbl>1</lbl> Busa, wala ko mopadayon pag duaw kay masamok na pod mo. <lbl>2</lbl> Kon nakapaguol ko ninyo, kinsay molipay nako kon dili kamo nga akong giguol? <lbl>3</lbl> Hinumdomi ang akong gisulat: "Inig-anha, dili unta ko maguol tungod ninyo, nga molipay nako." Misalig ko sa tanan. Nagtoo ko nga ang akong kalipay, kalipay pod ninyong tanan. 
   <lbl>4</lbl> Dako kaayo ang akong kaguol ug kahingawa sa pagsulat ko ninyo, mao nga nakahilak ko. Wala koy tuyo pagsakit ninyo. Ang ako lang nga makahibalo mo sa kadako sa gugma ko kaninyo. 
   <lbl>5</lbl> Kon dunay nakasakit nako, dili ako ang gipasakitan kondili, sa dyotay lang, kamong tanan. Ug dili ko buot nga masobrahan. <lbl>6</lbl> Ang silot nga iyang nadawat gikan sa kadaghanan igo na alang niya. <lbl>7</lbl> Karon kinahanglan nga pasayloon ug hupayon siya ninyo aron dili maluya sa tumang kaguol. <lbl>8</lbl> Busa, hangyoon tamo paglig-on sa inyong gugma kaniya. 
   <lbl>9</lbl> Mao ni ang akong tuyo pagsulat ninyo: aron masulayan mo ug masayran nako kon nagtahod ba mo sa tanan. <lbl>10</lbl> Ang inyong gipasaylo, pasayloon pod nako. Ug ang gipasaylo, kon duna koy angayng pasayloon, gipasaylo tungod ninyo atubangan ni Cristo. <lbl>11</lbl> Basin unyag magpahimulos nato si Satanas, kay nasayod ta sa iyang mga laraw. 
   
   Kahumot ta ni Cristo
   <lbl>12</lbl> Busa, miadto ko sa Troade aron pagwali sa Ebanghelyo ni Cristo. Ang Ginoo mibukas sa mga pultahan alang nako. <lbl>13</lbl> Apan wala ko mahimutang, kay wala ko makaplagi didto si Tito, akong igsoon. Busa, nanamilit ko nila ug miadto sa Macedonia.
   <lbl>14</lbl> Salamat sa Diyos, nga nangulo nato sa pagsunod nga mahimayaon kang Cristo! Pinaagi nato nagpakaylap siya sa tanang dapit sa kahibalo bahin niya nga daw pahumot. <lbl>15</lbl> Pahumot ta ni Cristo nga ibayaw ngadto sa Diyos sa naluwas ug sa nawala. <lbl>16</lbl> Alang sa naulahi, nagkahulogan nig kamatayon ug nagdala nila sa kamatayon. Alang sa uban, pahumot ni sa kinabuhi ug nagdala nila sa kinabuhi.
   <lbl>17</lbl> Apan, kinsay angayan sa maong panawagan? Sahi sa daghang nangwarta ginamit ang pulong sa Diyos, matinud-anon ming nagsulti. Isip pinadala sa Diyos nagwali mi ni Cristo, sa inyong atubangan. 
   
   Ang mga ministro ni Cristo
   <b><lbl>3 •</lbl></b> <lbl>1</lbl> Nagdayeg ba ko sa akong kau galingon? O, kinahanglan ba nga mopakita ko ninyog mga sulat sa rekomendasyon, sama sa inyong gibuhat? <lbl>2</lbl> Kamoy sulat nga gihambin namo sa kasingkasing, nga mabasa ug masabtan sa tanan. <lbl>3</lbl> Tinuod, kinsay makalimod nga mga sulat mo ni Cristo nga among gisulat, sinulat dili sa tinta kondili, sa Espiritu sa buhing Diyos; kinulit dili sa papan nga bato kondili, sa kasingkasing sa mga tawo. 
   <lbl>4</lbl> Mao ni ang among pagsalig atubangan sa Diyos, salamat ni Cristo! <lbl>5</lbl> Wala mi mangahas paghunahuna nga ang among trabaho gikan sa among katakos. Nasayod mi nga ang among kabatid gikan sa Diyos. <lbl>6</lbl> Gihimo mi niya nga mga ministro sa bag-ong kasabotan nga wala mag-agad sa sinulat nga balaod kondili, sa Espiritu. Ang sinulat nga balaod mopatay. Apan ang Espiritu maghatag og kinabuhi. 
   <lbl>7</lbl> Ang pag-alagad sa Balaod nga nakulit sa mga bato nagdalag kamatayon, gialirongan hinuog himaya. Nasayod ta nga ang mga Israelita dili makatutok sa nawong ni Moises. Ingon ana ang iyang kasanag nga lumalabay lang. <lbl>8</lbl> Unsa pa kaha kamahimayaon ang pag-alagad sa Espiritu? <lbl>9</lbl> Kon may himaya ang pagpahamtang sa silot, unsa pa kaha ang pag-alagad aron makab-ot ang katarongan? <lbl>10</lbl> Kay bisan ang gihimaya makuhaan ini kon moabot na ang himaya nga labaw sa tanan. <lbl>11</lbl> Ang nawala mahimayaon pod kaayo, apan labi pang mahimayaon ang nahibilin. 
   
   Ang belo ni Moises
   <lbl>12</lbl> Sanglit naghupot ta sa igong ambisyon, madasigon pod ta kaayo. <lbl>13</lbl> Dili sama ni Moises nga mitabon sa nawong og belo aron ang mga Israelita dili makakita sa pagkahanaw sa lumalabayng kasanag. 
   <lbl>14</lbl> Nabuta hinuon ang salabotan. Hangtod ining adlawa ang maong belo nahimong babag sa pagbasa sa Daang Kasabotan ug giwagtang diha ni Cristo. <lbl>15</lbl> Hangtod karon, inigbasa nila ni Moises ang belo nagpabilin sa kasingkasing. <lbl>16</lbl> Apan, alang sa mobalik sa Ginoo, kuhaon ang tabil. <lbl>17</lbl> Ang Ginoo espiritu. Hain gani ang espiritu sa Ginoo, tua sab ang kagawasan. 
   <lbl>18</lbl> Apan kita nga wala magtaptap sa nawong ug nakakita na sa larawan sa himaya sa Ginoo, nausab sa iyang kasamahan ug nasinati nato ang labi pang dakong himaya gikan sa Ginoo, ang Espiritu. 
   
   Ang bahandi diha sa mga kulon 
   <b><lbl>4 •</lbl></b> <lbl>1</lbl> Busa, wala mi mabugnaw sam tang among gituman ang pag-alagad nga sa kaluoy gihatag kanamo. <lbl>2</lbl> Gisalikway namo ang kamatuorang natunga; wala mi magminarama; wala mi magtuis sa mensahe sa Diyos. Hinunoa, pinaagi sa pagpadayag sa kamatuoran, naangkon namo ang pagtahod sa tanan atubangan sa Diyos. 
   <lbl>3</lbl> Gani kon ang Ebanghelyo nga among giwali nagpabiling hanap, hanap lang ni alang sa nawala. <lbl>4</lbl> Ang dios ining kalibotana nagbuta sa salabotan sa wala motoo aron dili sila makakita sa kahayag sa mahimayaong Ebanghelyo ni Cristo, ang larawan sa Diyos. <lbl>5</lbl> Dili ang kaugalingon ang among giwali kondili, si Cristo Jesus isip Ginoo. Tungod ni Jesus nainyo ming sulugoon. <lbl>6</lbl> Ang Diyos nga nag-ingon: "Pasigaa ang kahayag gikan sa kangitngit", nagpasiga sa kahayag sa atong kasingkasing aron mokaylap ug mabutyag ang Himaya sa Diyos nga nagsiga sa nawong ni Cristo. 
   <lbl>7</lbl> Hinuon, atong gihuptan ang maong bahandi sa mga kulon aron kining walay tupong nga gahom dili isipong atoa kondili, sa Diyos. <lbl>8</lbl> Mga pagsulay sa tanang matang nag-abot-abot nato. Apan wala mo mawad-ig kadasig. <lbl>9</lbl> Nawad-an mig tubag, apan dili paglaom. Gigukod mi, apan wala pasagdi. Natumba, apan wala magun-ob. <lbl>10</lbl> Gidala namo bisag asa sa among pagkatawo ang pagkamatay ni Jesus. Sa ingon, ang kinabuhi ni Jesus mapadayag sab dinhi namo. <lbl>11</lbl> Kay kita, ang mga buhi, sa walay hunong gitugyan sa kamatayon tungod ni Jesus aron ang iyang kinabuhi makita sa tawhanon tang pagkinabuhi. <lbl>12</lbl> Sama nga ang kamatayon nag-obra dinhi namo, diha ninyo ang kinabuhi. 
   <lbl>13</lbl> Among nadawat ang mao rang espiritu sa pagtoo nga gihisgotan sa Kasulatan nga nag-ingon: Mitoo ko busa, misulti. Nagtoo sab mi busa, nanulti. <lbl>14</lbl> Nasayod mi nga ang mibanhaw sa Ginoong Jesus mobanhaw pod namo uban ni Jesus. Dad-on mi niya uban ninyo sa iyang atubangan. <lbl>15</lbl> Sa kataposan ang grasya moabot ninyo nga labaw kamadagayaon. Dako ang pasalamat unya, tungod sa himaya sa Diyos. 
   
   Nangandoy ta sa langitnong puloy-anan
   <lbl>• 16 Busa, wala mi mawad-ig kadasig. Hinunoa, samtang ang among lawas naut-ot, ang kalag nabag-o matag adlaw. <lbl>17</lbl> Ang tinipsing nga kasakit nga lumalabay nag-andam namo alang sa tunhayng bahandi sa himaya nga hilabihan kadako ug gani walay makatumbas. <lbl>18 Busa, wala na mi magtagad sa mga butang nga makita kon-dili, sa dili makita. Kay ang makita moagi lang. Apan ang dili makita molungtad sa kahangtoran. 
   
   <b><lbl>5</lbl></b>  <lbl>1</lbl> Nasayod ta nga inigkadugta sa kalibotanong puloy-anan, o sa ato bang tolda, makapaabot tag balay gikan sa Diyos: langitnong puloy-anan nga dili ginama sa kamot sa tawo ug mohangtod. <lbl>2</lbl> Hinunoa, naghigwaos ta ug nag-agulo: Nganong dili man nato isapaw kining langitnong puloy-anan sa atoa karon? <lbl>3</lbl> (Sa tinuoray, sigurado ba ta nga sa kalibotanong puloy-anan dili ta makaplagang hubo? 
   <lbl>4</lbl> Samtang nia ta sa atong tolda, nag-agulo ta sa lisod sagubangong kapalaran. Kay dili ta buot nga huboan sa maong sapot. Atong ipalabi nga sapawan ang atong gisul-ob aron ang mamatayng lawas lamonon sa tiunayng kinabuhi. <lbl>5</lbl> Kini ang tuyo sa Diyos alang nato. Gihatagan ta niya sa Espiritu isip pyansa sa atong dawatonon. 
   <lbl>6</lbl> Busa, kanunay ming masaligon. Among nasayran nga samtang nagpuyo ta sa lawas, nagpalayo ta sa Ginoo. <lbl>7</lbl> Nagpuyo mi sa pagtoo, bisag wala makakita. <lbl>8</lbl> Apan nangahas mi pagpangandoy nga mas maayong mahimulag sa lawas aron makapuyo uban sa Ginoo. <lbl>9</lbl> Busa, kon among huptan o biyaan kining balaya, nagtinguha lang mi sa pagpahimuot sa Ginoo. <lbl>10</lbl> Kay kitang tanan dad-on sa kahayag atubangan sa hukmanan ni Cristo. Didto ang tagsa tagsa makadawat sa angay niya sumala sa maayo o daotang binuhatan ining kinabuhia. 
   
   Ang tugon sa pagpakabuhi
   <lbl>• 11</lbl> Sanglit nahibalo mi sa kahadlok sa Ginoo, gipaningkamotan namo ang pagdani sa mga tawo. Nagpuyo mi nga dayag sa tanan atubangan sa Diyos. Misalig ko nga sa inyong tanlag nasayod mog unsa gyod mi. <lbl>12</lbl> Dili mi mosulay pag-angkog balik sa inyong pagtahod. Buot ming mohatag og hinungdan nga makapasigarbo mo namo aron makatubag mo sa motan-aw lang sa mga hitsura ug dili sa kamatuoran. <lbl>13</lbl> Karon, kon nagsulti kog binuang, ang Diyos lang unta ang makadungog. Kon may unod ang akong gisulti, dawata ni alang ninyo. 
   <lbl>14</lbl> Sa pagkatinuod, ang gugma ni Cristo naghupot nato. Nasayod ta nga kon namatay ang usa alang sa tanan, ang tanan sab mangamatay. <lbl>15</lbl> Nagpakamatay siya alang sa tanan aron ang mga buhi magpakabuhi dili alang sa kaugalingon kondili, sa nagpakamatay. Ug mabanhaw siya alang nila. <lbl>16</lbl> Busa, gikan karon, dili ilhon ang tawo sa tawhanong paagi. Ug bisag nailhan na nato kaniadto si Cristo sa iyang pagkatawo, ilhon ta siya karon sa laing paagi. 








4







Title:Chronicles (9)
<lbl>22:9</lbl> Ug iyang gipangita si Ochozias, ug ilang hingdakpan siya (karon siya nagtago didto sa Samaria), ug ilang gidala siya ngadto kang Jehu, ug gipatay siya; ug ilang gilubong siya, kay sila ming-ingon: Siya mao ang anak nga lalake ni Josaphat, nga nangita kang Jehova sa bug-os niyang kasingkasing. Ug ang balay ni Ochozias walay gahum sa pagdumala sa gingharian.

<lbl>22:10</lbl>  Karon sa diha nga nakita ni Athalia inahan ni Ochozias nga ang iyang anak nga lalake patay na, siya mitindog ug gilaglag niya ang tanang harianong kaliwat sa balay sa Juda.

<lbl>22:11</lbl> Apan si Josabeth, ang anak nga babaye sa hari, midala kang Joas ang anak nga lalake ni Ochozias, ug gikawat siya pagdala gikan sa mga anak nga lalake sa hari nga gipamatay, ug gibutang siya ug ang iyang iwa sa usa ka lawak nga higdaanan. Busa si Josabeth, ang anak nga babaye ni hari Joram, ang asawa ni Joiada nga sacerdote (kay siya mao ang igsoon nga babaye ni Ochozias), nagtago kaniya gikan kang Athalia, mao nga siya wala niya mapatay.

<lbl>22:12</lbl> Ug siya diha uban kanila nga gitagoan diha sa balay sa Dios sulod sa unom ka tuig: ug si Athalia naghari sa ibabaw sa yuta.
<lbl>23:1</lbl> Ug sa ikapito ka tuig si Joiada nagpalig-on sa iyang kaugalingon, ug gipakuha ang mga capitan sa mga ginatus, si Azarias anak nga lalake ni Joram, ug si Ismael anak nga lalake ni Johanan, ug si Azarias anak nga lalake ni Obed, ug si Maasias anak nga lalake ni Adaias, ug si Elisaphat anak nga lalake ni Zichri, aron sa paghimo ug pakigsaad uban kaniya.

<lbl>23:2</lbl> Ug sila nangadto sa Juda, ug gitigum ang mga Levihanono gikan sa tanang mga ciudad sa Juda, ug ang mga pangulo sa mga balay sa mga amahan sa Israel, ug nangadto sila sa Jereusalem.

<lbl>23:3</lbl> Ug ang tibook katilingban naghimo ug usa ka pakigsaad uban sa hari didto sa balay sa Dios. Ug siya miingon kanila: Ania karon, ang anak nga lalake sa hari magahari, iingon sa gipamulong ni Jehova mahitungod sa mga anak nga lalake ni David.

<lbl>23:4</lbl> Kini mao ang butang nga iniyong pagabuhaton: ang usa sa ikatolo ka bahin kaninyo, nga magasudlanan sa adlaw nga igpapahulay, sa mga sacerdote ug sa mga Levihanon, maoy mahimong mga magbalantay sa mga bakanan;

<lbl>23:5</lbl> Ug ang usa sa ikatolo ka bahin adto sa balay sa hari; ug ang usa ka ikatolo ka bahin adto sa ganghaan sa patukoranan: ug ang tibook katawohan anha sa mga sawang sa balay ni Jehova.

<lbl>23:6</lbl> Apan ayaw pagpasudla bisan kinsa sa balay ni Jehova, gawas sa mga sacerdote, ug sila nga mga nanag-alagad sa mga Levihanon; sila makasulod, kay sila mga balaan: apan ang tibook katawohan magabantay sa katungdanan ni Jehova.

<lbl>23:7</lbl> Ug ang mga Levihanon magalibut sa hari, ang tagsatagsa ka tawo uban sa iyang mga hinagiban diha sa iyang kamot; ug bisan kinsa nga mosulod sa balay, ipapatay siya: ug kamo magauban sa hari sa diha nga siya mosulod, ug sa diha nga siya mogula.

<lbl>23:8</lbl> Busa ang mga Levihanon ug ang tibook Juda naghimo sumala sa tanan nga gisugo ni Joiada nga sacerdote: ug sila nagdala ang tagsatagsa ka tawo sa ilang mga tawo, kadtong mga magasudlanan sa adlaw nga igpapahulay, kauban niadtong magagul-anan sa adlaw nga igpapahulay; kay wala pa buhii ni Joiada nga sacerdote ang mga kaubanan.

<lbl>23:9</lbl> Ug gitugyan ni Joiada nga sacerdote ngadto sa mga capitan sa mga ginatus ang mga pangkaw, ug ang mga kalasag, ug mga taming, nga iya kaniadto ni David nga hari, nga diha sa balay sa Dios.

<lbl>23:10</lbl> Ug iyang gipahamutang ang ang tibook katawohan, ang tagsatagsa ka tawo uban sa hinagiban diha sa iyang kamot, sukad sa too nga kiliran sa balay ngadto sa wala nga kiliran sa balay, ubay sa halaran ug sa balay, tupad sa hari nagalibut.

<lbl>23:11</lbl> Unya ilang gidala sa gawas ang anak nga lalake sa hari, ug gibutang sa ulo niya ang purongpurong, ug gihatagan siya sa pagpamatuod, ug gihimo siyang hari: ug si Joiada ug ang iyang mga anak nga lalake nagdihog kaniya; ug sila ming-ingon: Mabuhi ang hari.

<lbl>23:12</lbl> Ug sa diha nga si Athalia nakadungog sa kaguliang sa katawohan nga nanagdalagan ug nanagdayeg sa hari, siya miadto sa katawohan sa balay ni Jehova:

<lbl>23:13</lbl> Ug siya mitan-aw, ug, anla karon, ang hari nagtindog tupad sa iyang haligi sa alagianan sa pagsulod, ug ang mga capitan ug ang mga trompeta tupad sa hari; ug ang tibook katawohan sa yuta nanagkalipay, ug nanagpatunog sa mga trompeta; ang mga mag-aawit usab nanaghoni sa mga tulonggon sa mga musica, ug nagdumala sa pag-awit sa pagdayeg. Unya si Athalia magisi sa iyang mga saput, ug miingon: Pagbudhi! Pagbudhi!

<lbl>23:14</lbl> Ug si Joiada nga sacerdote nagdala ngadto sa gawas sa mga capitan sa mga ginatus nga gibutang sa panon, ug miingon kanila: Paagia siya sa taliwala sa mga laray; ug bisan kinsa nga mosunod kaniya, ipapatay siya uban sa pinuti: kay ang sacerdote miingon: Ayaw siya pagpatya sulod sa balay ni Jehova.

<lbl>23:15</lbl> Busa sila minghatag ug alagianan alang kaniya; ug siya miadto ngadto sa pagsulod mo sa pultahan sa kabayo ngadto sa balay sa hari: ug ilang gipatay siya didto.

<lbl>23:16</lbl> Ug si Joiada naghimo ug usa ka pakigsaad sa taliwala sa iyang kaugalingon, ug sa tibook katawohan, ug sa hari, nga sila mahimong katawohan ni Jehova.

<lbl>23:17</lbl> Ug ang tibook katawohan nangadto sa balay ni Baal, ug gigun-ob kini, ug gigun-ob ang iyang mga halaran ug gigupok ang iyang mga larawan, ug gipatay si Mathan ang sacerdote ni Baal sa atubangan sa mga halaran.

<lbl>23:18</lbl> Ug gitudlo ni Joiada ang mga puno-an sa balay ni Jehova ilalum sa kamot sa mga sacerdote nga mga Levihanon, nga gibahinbahin ni David diha sa balay ni Jehova, aron sa paghalad sa mga halad-nga-sinunog kang Jehova, sumala sa nahisulat sa Kasugoan ni Moises, inubanan sa paglipay ug sa pag-awit, sumala sa sugo ni David.

<lbl>23:19</lbl> Ug iyang gibutang ang mga magbalantay sa mga pultahan diha sa ganghaan sa balay ni Jehova, nga walay bisan, kinsa nga mahugaw sa bisan unsa nga pagkaagi makasulod.

<lbl>23:20</lbl> Ug iyang gikuha ang mga capitan sa mga ginatus, ug ang mga harianon, ug ang mga gobernador sa katawohan, ug ang tibook katawohan sa yuta, ug gidala sa ubos ang hari gikan sa balay ni Jehova: ug ming-agi sila sa ganghaan dapit sa itaas ngadto sa balay sa hari, ug gibutang ang hari ibabaw sa trono sa gingharian.

<lbl>23:21</lbl> Busa ang tibook katawohan sa yuta nangalipay, ug ang ciudad malinaw. Ug si Athalia ilang gipatay sa pinuti.
<lbl>24:1</lbl>  Si Joas pito ka tuig ang panuigon sa pagsugod niya paghari; ug siya naghari sulod sa kap-atan ka tuig sa Jerusalem: ug ang ngalan sa iyang inahan mao si Sibia, sa Beer-seba.

<lbl>24:2</lbl> Ug gihimo ni Joas kadtong matarung sa mga mata ni Jehova sa tanang mga adlaw ni Joiada nga sacerdote.

<lbl>24:3</lbl> Ug si Joiada nangasawa ug duha ka asawa alang kaniya, ug siya nanganak ug mga lalake ug mga babaye.

<lbl>24:4</lbl> Ug nahitabo sa tapus niini, nga si Joas nakahunahuna sa pag-ayo sa balay ni Jehova.

<lbl>24:5</lbl> Ug iyang gitigum sa pagtingub ang mga sacerdote ug ang mga Levihanon, ug miingon kanila: Umadto kamo sa mga ciudad sa Juda, ug magtigum kamo gikan sa tibook Israel salapi aron sa pag-ayo sa balay sa inyong Dios tuigtuig; ug tan-awon ninyo nga inyong dali-on ang maong butang. Apan ang mga Levihanon wala magdali niini.

<lbl>24:6</lbl> Ug gitawag sa hari si Joiada ang pangulo, ug miingon kaniya: Nganong wala nimo kinahanglana sa mga Levihanon gikan sa Juda ug sa Jerusalem ang buhis ni Moises ang alagad ni Jehova, ug ang sa katilingban sa Israel, alang sa balong-balong sa pagpamatuod?

<lbl>24:7</lbl> Kay ang mga anak nga lalake ni Athalia, kadtong dautan nga babaye, nagbungkag sa balay sa Dios; ug ang tanang mga butang usab nga hinalad sa balay ni Jehova ilang gihatag ngadto sa mga Baal.

<lbl>24:8</lbl> Busa ang hari nagsugo, ug sila naghimo ug usa ka kahon, ug gibutang kini didto sa gawas sa pultahan sa balay ni Jehova.

<lbl>24:9</lbl> Ug sila naghimo ug usa ka pagpahibalo sa tibook Juda ug Jerusalem, sa pagdala kang Jehova sa buhis nga gipabuhis ni Moises nga alagad sa Dios sa mga Israelihanon didto sa kamingawan.

<lbl>24:10</lbl> Ug ang tanang mga principe ug ang tibook katawohan nangalipay, ug gidala sa sulod, ug gisulod didto sa kahon, hangtud nga ilang natapus.

<lbl>24:11</lbl> Ug mao kadto, nga, sa bisan unsang panahon nga ang kahon gidala ngadto sa mga punoan sa hari pinaagi sa kamot sa mga Levihanon, ug sa diha nga sila nakakita nga adunay daghang salapi, ang kalihim sa hari ug ang punoan sa labawng sacerdote moabut ug habwaon ang sulod sa kahon, ug dad-on kini pagbalik sa bulotangan niini. Ingon niini ang ilang gibuhat adlaw-adlaw, ug nakatigum ug daghan nga salapi.

<lbl>24:12</lbl> Ug gihatag sa hari ug ni Joiada kini sa mga nagbuhat sa pag-alagad sa balay ni Jehova; ug sila nanuhol sa mga magtitiltil sa bato, ug mga panday aron sa pagpaayo sa balay ni Jehova, ug sa nagbuhat usab sa puthaw ug tumbaga aron sa pag-ayo sa balay ni Jehova.

<lbl>24:13</lbl> Busa ang mga mamumoo nanagbuhat, ug ang pag-ayo nagkanunay sa ilang mga kamot, ug ilang gipatindog ang balay sa Dios sumala sa pagpahamutang niana, ug nagpalig-on niana.

<lbl>24:14</lbl> Ug sa diha nga sila nakatapus na, ilang gidala ang salin sa salapi ngadto sa atubangan sa hari ug kang Joiada, diin pamuhata ang mga sudlanan alang sa balay ni Jehova, bisan mga sudlanan nga tungod niana himoon ang pag-alagad ug paghalad, ug mga cuchara, ug mga sudlanan nga bulawan ug salapi. Ug sila nanaghalad sa mga halad-nga-sinunog sa balay ni Jehova sa kanunay sa tanang mga adlaw ni Joiada.

<lbl>24:15</lbl> Apan si Joiada nagkatigulang na gayud ug hupong sa mga adlaw, ug siya namatay; usa ka gatus ug katloan ka tuig ang panuigon sa iyang pagkamatay.

<lbl>24:16</lbl> Ug ilang gilubong siya didto sa ciudad ni David taliwala sa mga hari, tungod kay siya naghimo ug maayo sa Israel, ug alang sa Dios ug sa iyang balay.

<lbl>24:17</lbl> Karon tapus sa kamatayon ni Joiada nangabut ang mga principe sa Juda, ug minghatag sa katahuran sa hari. Unya ang hari namati kanila.

<lbl>24:18</lbl> Ug ilang gibiyaan ang balay ni Jehova, ang Dios sa ilang mga amahan, ug nag-alagad sa Asherim ug sa mga dios-dios: ug ang kaligutgut miabut ibabaw sa Juda ug sa Jerusalem tungod niining ilang pagkamakasasala.

<lbl>24:19</lbl> Bisan pa niana siya nagpadala ug mga manalagna kanila, sa pagpabalik kanila pag-usab ngadto kang Jehova; ug sila nanagpamatuod batok kanila: apan sila wala mamati.

<lbl>24:20</lbl> Ug ang Espiritu sa Dios miabut kang Zacharias anak nga lalake ni Joiada nga sacerdote: ug siya mitindog sa ibabaw sa katawohan, ug miingon kanila: Kini mao ang giingon sa Dios: Nganong naglapas kamo sa mga sugo ni Jehova, aron kamo dili magamauswagon? tungod kay inyong gibiyaan ni Jehova, siya usab nagabiya kaninyo.

<lbl>24:21</lbl> Ug sila nanagsabutsabut sa tago batok kaniya, ug gibato siya sa mga bato sumala sa sugo sa hari diha sa sawang sa balay ni Jehova.

<lbl>24:22</lbl> Busa si Joas ang hari wala mahanumdum sa kalolot nga gibuhat kaniya ni Joiada nga iyang amahan, hinonoa gipatay ang iyang anak nga lalake. Ug sa pagkamatay niya, siya miingon: Si Jehova magatan-aw unta niini, ug magasilot niini.

<lbl>24:23</lbl> Ug nahitabo sa katapusan sa tuig, nga ang kasundalohan sa mga Sirianhon mingtungas batok kaniya: ug ming-adto sila sa Juda ug sa Jerusalem, ug gipanlaglag ang tanang mga principe sa katawohan gikan sa kinataliwad-an sa katawohan, ug gipadala ang tanan nga inagaw gikan kanila ngadto sa hari sa Damasco.

<lbl>24:24</lbl> Kay ang kasundalohan sa mga Sirianhon ming-abut uban ang usa ka diyutay nga panon sa mga tawo; ug gitugyan ni Jehova ang usa ka daku kaayong panon ngadto sa ilang kamot, tungod kay ilang gitalikdan si Jehova, ang Dios sa ilang mga amahan. Busa ilang gihimo ang paghukom kang Joas.

<lbl>24:25</lbl> Ug sa pagkahimulag nila gikan kaniya (kay ilang gibiyaan siya nga masakiton kaayo), ang iyang kaugalingong mga alagad nanagsabutsabut sa tago batok kaniya tungod sa dugo sa mga anak nga lalake ni Joiada nga sacerdote, ug ilang gipatay siya diha sa iyang higdaanan, ug namatay siya; ug ilang gilubong siya didto sa ciudad ni David, apan siya wala nila ilubong sa mga lubnganan sa mga hari.








1







Title:Juan (4)
   <lbl>32</lbl> Ang mga Pariseo nakadungog sa tanang huhungihong sa katawhan. Busa, sila ug ang mga pari misugo sa mga gwardiya sa templo sa pagdakop niya. <lbl>33</lbl> Miingon si Jesus, "Hamubo na lang ang akong pagpakig-uban ninyo. Mobalik na ko sa nagpadala nako. <lbl>34</lbl> Inyo ra kong pangitaon, apan dili na mo makakita nako ni makaadto sa akong adtoan." 
   <lbl>35</lbl> Nagpangutan-anay ang mga Judio sa usag usa, "Asa siya padulong nga dili man makit-an? Buot ba siyang moadto sa mga Judio nga nakatag sa Griyegong kanasoran ug manudlo sab sa mga Griyego? <lbl>36</lbl> Unsay gipasabot sa iyang pag-ingon, "Inyo kong pangitaon, apan dili mo makakaplag nako. Dili mo makaadto sa akong adtoan?" 
   
   Ang saad sa buhing tubig 
   <lbl>• 37</lbl> Sa kataposan ug kinadak-ang adlaw sa pangilin, mibarog si Jesus ug misinggit, "Paaria ang tanang giuhaw. Ug tugti pag-inom ang mitoo nako. <lbl>38</lbl> Nag-ingon ang Kasulatan, "Gikan niya modagayday ang mga sapa sa buhing tubig." 
   <lbl>39</lbl> Nagpasabot si Jesus sa Espiritu nga madawat sa motoo niya. Wala pa ikahatag ang Espiritu, kay wala pa mosulod si Jesus sa Himaya. 
   
   Ang lalis sa kagikan ni Cristo 
   <lbl>40</lbl> Daghan sa nakadungog sa iyang mga pulong miingon, "Kini ang Propeta." <lbl>41</lbl> Miingon sab ang uban, "Kini ang Cristo." Apan nahibulong ang uban, "Sa Galilea ba maggikan ang Cristo? <lbl> 42</lbl> Dili ba, nag-ingon man ang Kasulatan nga ang Cristo kaliwat ni David ug taga Betlehem? <lbl>43</lbl> Busa, nabahin ang mga tawo tungod niya. <lbl>44</lbl> Ang uban buot modakop niya, apan walay mibakyaw sa kamot. <lbl>45</lbl> Unya, ang mga gwardiya sa templo mibalik sa kadagkoan sa mga pari ug mga Pariseo ug nangutana, "Hain siya? Wala mo makadala niya?" <lbl>46</lbl> Mitubag sila, "Wala pay tawong nakasulti sama niya." <lbl>47</lbl> Busa, miingon ang mga Pariseo, "Nailad ba sab mo! <lbl>48</lbl> May usa ba sa atong kadagkoan o sa mga Pariseo nga mitoo niya? <lbl>49</lbl> Ang mga tinunglo ra ug walay alamag sa balaod!" 
   <lbl>50</lbl> Apan si Nicodemo, usa nila, nga sa sayo pa miadto ni Jesus, <lbl>51</lbl> miingon, "Mohukom ba ang atong balaod sa tawong wala pa madunggi ni masayri ang tanang hitabo nga may kalabotan niya? <lbl>52</lbl> Mitubag sila, "Dili ba, gikan ka man sa Galilea? Usisaha pag-ayo ug tan-awa. Wala pay propeta sa Galilea." 
   <lbl>53</lbl> Ug namauli silang tanan. 
   
   Ang babayeng mananapaw 
   <b><lbl>8 •</lbl></b> <lbl>1</lbl> Miadto si Jesus sa bungtod sa mga Olibo. <lbl>2</lbl> Sayo sa buntag mi-adto siya pag-usab sa templo ug gialirongan siya sa tanan. Milingkod siya ug misugod pagtudlo. 
   <lbl>3</lbl> Ang mga magtutudlo sa balaod ug Pariseo nagdalag babaye nga nadakpang nanapaw. Gipatindog siya sa atubangan ug <lbl>4</lbl> giingnan si Jesus, "Magtutudlo, kining babayhana nadakpang nanapaw. <lbl>5</lbl> Karon, nagmando ang Balaod ni Moises nga ang babayeng sama ini batohon hangtod nga mamatay. Unsay ikasulti nimo?" <lbl>6</lbl> Ila ning gisulti aron pagbitik niya sa ingon, may ikasumbong sila batok niya. 
   Mitikubo si Jesus ug misulat sa yuta ginamit ang iyang tudlo. <lbl>7</lbl> Kay mipadayon man sila pagpangutana, mibarog siya ug miingon, "Mo-una pagbato ang walay sala ninyo." <lbl>8</lbl> Unya, mitikubo siya pag-usab ug misulat sa yuta. 
   <lbl>9</lbl> Sa pagkadungog niini, nag-iyahay silag pamahawa, una ang labing tigulang. Nahibilin si Jesus ug ang babaye nga nagtindog sa atubangan. <lbl>10</lbl> Busa, mitindog si Jesus ug miingon, "Babaye, hain sila? Wala bay misilot nimo?" <lbl>11</lbl> Ang babaye mitubag, "Wala, Ginoo." Miingon si Jesus, "Dili pod ko mosilot nimo. Lakaw ug ayaw nag pakasala."
   
   Kahayag sa Kalibotan 
   <lbl>• 12</lbl> Miingon si Jesus, "Kahayag ko sa kalibotan. Maiya sa mosunod nako ang kahayag ug kinabuhi. Dili na sila maglakat sa kangitngit hinuon, makapanag-iya sa kahayag ug kinabuhi." 
   <lbl>13</lbl> Mitubag ang mga Pariseo, "Karon, nagsulti ka sa imong kaugalingon. Ang imong pagsaksi walay kapuslanan. 
   <lbl>14</lbl> Mitubag si Jesus, "Bisan pag misaksi ko sa akong kaugalingon, tinuod ang akong gisulti, kay nasayod ko diin ko gikan ug asa ko padulong. Apan wala mo masayod diin ko gikan ug asa paingon. 
   <lbl>15</lbl> Naghukom mo sa tawhanong paagi, apan dili ko mohukom ni bisag kinsa. <lbl>16</lbl> Kon maghukom ko, matinud-anon ang akong hukom, kay wala ko mag-inusara kondili, nag-uban nako ang akong Amahan nga nagpadala nako. <lbl>17</lbl> Nasulat sa inyong balaod nga tinuod ang gisulti kon may duha ka saksi. <lbl>18</lbl> Nagsaksi ko sa akong kaugalingon ug nagsaksi sab nako ang Amahan nga nagpadala nako." 
   <lbl>19</lbl> Nangutana sila, Hain ang imong Amahan?" Mitubag si Jesus, "Wala mo makaila nako ni sa akong Amahan. Kon nakaila pa mo nako, nakaila sab mo sa akong Amahan." 
   <lbl>20</lbl> Gisulti ni Jesus kining tanan samtang nagtudlo siya sa dapit sa templo diin gidawat ang mga halad. Apan walay midakop niya, kay wala pa moabot ang iyang panahon. 
   <lbl>21</lbl> Si Jesus misulti pag-usab, "Molakat ko, ug bisag mangita mo nako, mangamatay mo sa inyong sala. Dili mo makaadto sa akong adtoan." <lbl>22</lbl> Busa, ang mga Judio natingala, "Nganong miingon siya nga dili ta makaadto sa iyang adtoan? Magpakamatay ba siya?" 
   <lbl>23</lbl> Apan si Jesus miingon, "Gikan mo sa ubos, apan ako, sa taas. Gikan mo ining kalibotana. Ako, dili. <lbl>24</lbl> Busa, gisultihan tamo nga mangamatay mo sa inyong sala, kon dili mo motoo nga ako mao Siya." 
   <lbl>25</lbl> Nangutana sila, "Kinsa ka diay? Mitubag si Jesus, "Gisulti ko na sukad pa sa sinugdan, <lbl>26</lbl> Daghan kog ikasulti ug ikahukom batok ninyo. Apan matinud-anon ang nagpadala nako. Ang nadungog ko gikan niya akong gisangyaw sa kalibotan. 
   <lbl>27</lbl> Wala sila makasabot nga ang iyang gihisgotan mao ang Amahan. <lbl>28</lbl> Miingon si Jesus, "Kon inyo nang iisa ang Anak sa Tawo, masayran ninyo nga ako mao Siya. Wala koy mabuhat sa akong kaugalingon, apan nagsulti ko sumala sa gitudlo kanako sa akong Amahan. <lbl>29</lbl> Ang nagpadala nako uban. Wala ko niya pasagdi nga mag-inusara, kay buhaton ko ang makapahimuot niya." 
   
   Ang mga Anak sa Kamatuoran 
   <lbl>• 30</lbl> Sa pagsulti ni Jesus sa ingon, daghan ang mitoo niya. <lbl>31</lbl> Busa, miingon si Jesus sa mga Judio nga nanoo, "Kon tumanon ninyo ang akong mga pulong, matinuod mo nga akong mga tinun-an. <lbl>32</lbl> Mahibawan ninyo ang kamatuoran nga maghatag ninyo og kagawasan." <lbl>33</lbl> Mitubag sila, Mga kaliwat mi ni Abraham ug wala maulipon ni bisag kinsa. Unsay gipasabot nimo sa pag-ingon, "Maghatag og kagawasan?" 
   <lbl>34</lbl> Mitubag si Jesus, "Sa pagkatinuod sultihan tamo, ang makasala ulipon sa sala. <lbl>35</lbl> Apan ang ulipon dili magpabilin sa panimalay sa hangtod; ang anak magpabilin. <lbl>36</lbl> Busa, kon ang Anak maghatag og kagawasan, magawasnon mo. 
   <lbl>37</lbl> Nasayod ko nga kaliwat mo ni Abraham. Apan naninguha mo pagpatay nako, kay ang akong mga pulong wala may lugar diha ninyo. <lbl>38</lbl> Akong gisulti ang nakita nako uban sa Amahan; buhata pod ang nakita ninyo uban sa inyong amahan." 
   <lbl>39</lbl> Mitubag sila, "Si Abraham ang among Amahan." Miingon si Jesus, "Kon mga anak mo ni Abraham, buhaton unta ninyo ang iyang gibuhat. <lbl>40</lbl> Apan buot mong mopatay nako nga nagsulti ninyo sa kamatuoran - ang kamatuoran nga akong nadungog sa Diyos. Wala ni buhata ni Abraham, <lbl>41</lbl> gibuhat ninyo ang buluhaton sa inyong amahan." 
   Miingon ang mga Judio, "Dili mi mga anak sa gawas. May usa mi ka Amahan, ang Diyos." <lbl>42</lbl> Miingon si Jesus, "Kon ang Diyos pay inyong Amahan, mahigugma unta mo nako, kay miadto ug gikan ko sa Diyos. Mianhi ko dili sa kaugalingon kong kabubut-on kondili, Siya mismo nagpadala nako. <lbl>43</lbl> Nganong dili mo makasabot nako? Kay dili man mo makadawat sa akong pulong. 
   <lbl>44</lbl> Mga anak mo sa yawa, ug tumanon ninyo ang mga daotang tinguha sa inyong amahan, mamumuno sukad sa sinugdan. Wala siya magkinabuhi sa kamatuoran, kay diha niya walay kamatuoran; ug kon mosulti siyag bakak, nagsulti siya sa iyang kaugalingon, kay bakakon man siya ug amahan sa bakak <lbl>45</lbl> Kay nagsulti man ko sa kamatuoran, dili mo manoo. <lbl>46</lbl> Kinsa ninyoy makakitag bisag unsang dili tinuod sa akong kaugalingon? Unya, nganong dili mo motoo kon nagsulti ko sa kamatuoran? <lbl>47</lbl> Ang iya sa Diyos mamati sa mga pulong sa Diyos; dili mo mamati, kay dili mo iya sa Diyos."
   <lbl>48</lbl> Mitubag ang mga Judio, "Dili ba, tinuod man ang among giingon nga Samariyanhon ka ug giyawaan?" 
   <lbl>49</lbl> Si Jesus mitubag, "Wala ko yawai. Gipasidunggan ko ang Amahan ug inyo kong gipakaulawan. <lbl>50</lbl>Wala ko mangita sa kaugalingong Himaya. May Usa nga nangita ini alang nako ug siya ang maghukom. <lbl>51</lbl>Sa pagkatinuod sultihan tamo, ang magtuman sa akong pulong dili mamatay. <lbl>52</lbl> Miingon ang mga Judio, "Nahibawo na mi nga giyawaan ka. Namatay si Abraham ug ang mga propeta, apan nag-ingon ka, Ang magtuman sa akong pulong, dili mamatay! <lbl>53</lbl> Labaw ka ba sa among amahan, si Abraham, nga namatay ug sa mga propeta nga nangamatay sab? <lbl>54</lbl> Miingon si Jesus, "Kon naghimaya ko sa akong kaugalingon, wala niy bili. Gihimaya ko sa akong Amahan. Matud pa ninyo inyo siyang Diyos; <lbl>55</lbl> apan wala mo makaila niya. Nakaila ko niya. Kon moingon ko nga wala ko makaila niya, mabakakon ko sama ninyo. Apan nakaila ko niya ug gituman ko ang iyang pulong. 
   <lbl>56</lbl> Si Abraham, ang inyong katigulangan, nagdahom nga makakita sa adlaw sa akong pag-abot. Dihang nakakita ug nalipay siya. <lbl>57</lbl> Dayon, miingon kaniya ang mga Judio, "Wala ka pay 50 anyos ug nakakita ka na ni Abraham?" <lbl>58</lbl> Miingon si Jesus, "Sultihan tamo, sa wala pa matawo si Abraham, ako mao na ako." <lbl>59</lbl> Namunit silag bato aron pagbato niya, apan mitago si Jesus ug mibiya sa templo.
   
   Giayo ni Jesus ang buta 
   <b><lbl>9 •</lbl></b> <lbl>1</lbl> Samtang naglakaw si Jesus na- kita niya ang buta sukad sa iyang pagkatawo. <lbl>2</lbl> Nangutana niya ang mga tinun-an, "Magtutudlo, kon gipakatawo siyang buta tungod sa sala, kinsay nakasala, siya o ang ginikanan?" 
   <lbl>3</lbl> Mitubag si Jesus, "Walay nakasala, ni siya ni ang ginikanan. Gipakatawo siyang buta aron ikapadayag ang gahom sa Diyos diha niya. <lbl>4</lbl> Samtang adlawan pa kinahanglang buhaton ko ang buluhaton sa nagpadala nako. Moabot ang kagabhion, ug wala nay makatrabaho. <lbl>5</lbl> Samtang nia ko sa kalibotan, kahayag ko sa kalibotan." 
   <lbl>6</lbl> Human niyag sulti, miluwa siya ug nagmasag lapok nga gihidhid sa mata sa buta <lbl>7</lbl> ug miingon, "Lakaw ug panghilam-os sa Linaw sa Siloam (nga nagkahulogag Pinadala)." Miadto ang buta, nanghilam-os ug mibalik nga makakita na. 
   <lbl>8</lbl> Nahibulong ang mga silingan ug ang nakakita niya nga nagpakilimos ug miingon, "Dili ba, kini man ang naglingkod dinhi nga nagpakilimos?" <lbl>9</lbl> Ang uban miingon, "Siya bitaw." May miingon, "Dili oy, magkamay-ong lang sila." Apan mitubag siya, "Ako to!" <lbl>10</lbl> Nangutana sila, "Nganong makakita ka na?" <lbl>11</lbl> Mitubag siya, "Ang ginganlag Jesus nagmasag lapok, mihidhid sa akong mata ug miingon, Lakaw sa Siloam ug panghilam-os. Milakaw ko ug nanghilam-os. Karon makakita na ko." <lbl>12</lbl> Nangutana sila, "Hain na siya?" Mitubag ang tawo, "Wala ko mahibawo." 
   <lbl>13</lbl> Adlaw sa Pahulay ang pagmasa ni Jesus og lapok ug pagpabuka sa mata sa buta. <lbl>14</lbl> Busa, ang tawo gidala sa katawhan ngadto sa mga Pariseo nga nangutana na pod niya, <lbl>15</lbl> "Nganong makakita ka na?" Misulti na sab siya, "Gibutangan niyag minasa ang akong mata, nanghilam-os ko ug karon makakita na." <lbl>16</lbl> Pipila sa mga Pariseo miingon, "Dili gikan sa Diyos kining tawhana, kay wala siya manumbaling sa Adlaw sa Pahulay." Apan ang uban nagkanayon, "Unsaon man sa makasasala pagbuhat og milagro nga sama ini?" Nabahin sila <lbl>17</lbl> ug nangutana pag-usab sa kanhi buta, "Ikaw, unsay imong ikasulti mahitungod sa nag-abli sa imong mata?" Miingon siya, "Propeta siya!" 
   <lbl>18</lbl> Wala motoo ang mga Judio nga buta siyang daan unya, naulian sa panan-aw. <lbl>19</lbl> Busa, gipatawag nila ang ginikanan ug gipangutana, "Anak ba siya ninyo? Moingon ba mo nga nahimugso siyang buta? Nan, nganong makakita na siya?" <lbl>20</lbl> Mitubag ang ginikanan, "Anak siya namo ug natawo siyang buta. <lbl>21</lbl> Nganong makakita na siya, wala mi masayod. Wala pod mi masayod kinsay nagpabuka sa iyang mata. Pangutana niya; idaran na siya. Pasultiha siya alang niya.." <lbl>22</lbl> Miingon ini ang ginikanan, kay nahadlok sila sa mga Judio nga nagkauyon pagpapahawa sa katilingbang Judio sa tanang moangkon nga si Jesus ang Cristo. <lbl>23</lbl> Hinungdan ni nga miingon sila, "Idaran na siya. Pangutana niya." 
<lbl>24</lbl> Unya, gipangutana na sab sa mga Pariseo ang kanhi buta, "Sultihi mi sa tinuod. Nasayod mi nga makasasala kining tawhana." <lbl>25</lbl> Mitubag siya, "Makasasala siya o dili, wala ko masayod. Nasayod lang ko nga buta ko kanhi ug karon makakita na."







1







Title:Efeso
   EFESO
   <b><lbl>1</lbl></b> <lbl>1</lbl> Si Pablo, ang apostol ni Cristo Jesus sa kabubut-on sa Diyos 
    ngadto sa santos nga katawhan sa Efeso. 
   Alang ninyong mga matoohon ni Cristo: 
   <lbl>2</lbl> Dawata ang grasya ug kalinaw
   gikan sa Diyos nga atong Amahan ug sa Ginoong Jesus. 
   <lbl>• 3</lbl> Daygon ang Diyos nga Amahan ni Cristo Jesus, 
   atong Ginoo. Nanalangin siya nato sa tanang gasa nga espirituhanon gikan sa langit diha ni Cristo.
   <lbl>4</lbl> Diha niya gipili na ta sa Diyos sa wala pa buhata ang kalibotan
   aron mahimong katawhan nga balaan ug walay kasal-anan sa iyang atubangan.
   <lbl>5</lbl> Tungod sa gugma, gilatid na niyang daan nga sagupon ta isip iyang
   mga anak diha ni Cristo Jesus. 
   Sa ingon, matuman ang iyang gawasnon 
   ug manggihatagong kabubut-on.
   Kini ang iyang katuyoan:
   <lbl>6</lbl> nga ang mahigugmaon niyang kaayo nga gihatag kanato diha sa 
   iyang hinigugma, sa kataposan makadawat sa tanang himaya ug pagdayeg.
   <lbl>7</lbl> Kay diha ni Cristo naangkon nato ang kagawasan nga gipatikan sa 
   iyang dugo,
   ug ang pasaylo sa mga sala. 
   <lbl>8</lbl> Niini makita ang kadako sa gugma
   nga iyang gibubo kanato.
   Sa tanang kaalam ug pagsabot <lbl>9</lbl> gipadayag sa Diyos
   kanato ang katingalahang laraw pinasubay sa 
   mahigugmaong kaayo diha ni Cristo.
   <lbl>10</lbl> Diha niya ug ubos niya hiusahon sa Diyos, inig-abot sa kahingpitan 
   sa panahon, ang tanan nga tua sa langit ug sa yuta.
   <lbl>11</lbl> Pinaagi sa iyang sugo nga nagmando sa tanang butang pinasubay sa kaugalingong plano ug pagbuot,
   kita, ang mga Judio, gipili ug gitawag <lbl>12</lbl> ug nagpaabot sa Mesiyas,
   alang sa pagdayeg sa iyang himaya.
   <lbl>13</lbl> Sa pagkadungog ninyo sa pulong sa kamatuoran, ang Maayong Balita
   nga nagluwas ninyo, mitoo mo niya. Ug, sumala sa gisaad, 
   gipatikan mo sa Espiritu Santo,
   <lbl>14</lbl> ang unang panaad sa atong madawat.
   Padulong sa atong kaluwasan, nga mga katawhan sa Diyos 
   alang sa pagdayeg sa iyang himaya.
   
   Ang tanang butang sa tiilan ni Cristo 
   <lbl>• 15</lbl> Gisuginlan ko bahin sa inyong pagtoo ug sa pagmahal sa tanang matoohon. <lbl>16</lbl> Busa, nagpasalamat ko sa Diyos kanunay, gihinumduman mo nako sa akong mga pag-ampo. <lbl>17</lbl> Ang Diyos ni Cristo Jesus nga atong Ginoo, ang Amahan sa Himaya, mopadayag unta kaninyo sa kaugalingon. Mohatag unta siya sa espiritu sa kaalam aron makaila mo niya. <lbl>18</lbl> Lamdagan unta niya ang espirituhanong panglantaw aron mahalon ninyo ang mga butang nga atong gilaoman sukad nga gitawag ta sa Diyos. Makaila unta mog unsa kadako ang kabilin, ang himaya nga giandam sa Diyos alang sa iyang mga santos. <lbl>19</lbl> Masabtan unta ninyo ang talagsaon niyang gahom sa gihimo niya alang natong matoohon. 
   <lbl>20</lbl> Gipadayag niya ang iyang kamakagagahom diha ni Cristo nga gibanhaw sa mga minatay ug gipalingkod sa tuo niyang kamot didto sa langit, <lbl>21</lbl> labaw kaayo sa tanang kamandoan, gahom, awtoridad, pagdumala o sa bisan unsang gahom ibabaw sa kinaiyahan nga kahinganlan dili lang ining kalibotana kondili sa umaabot pod nga kalibotan. 
   <lbl>22</lbl> Busa, gibutang sa Diyos ang tanan sa tiilan ni Cristo. Gibayaw siya labaw sa tanan isip ulo sa Simbahan, <lbl>23</lbl> ang iyang lawas. Siya nga naghingpit sa tanan, mipadayag sa iyang kahingpitan diha sa Simbahan. 
   
   Naluwas mo pinaagi sa grasya! 
   <b><lbl>2 •</lbl></b> <lbl>1</lbl> Patay na mo pinaagi sa kasay panan ug kasal-anan <lbl>2</lbl> nga kanhi inyong gipuy-an. Mipahiuyon mo sa binuhatan ining kalibotana. Gitahod ninyo ang Labawng Punoan nga naghari sa tungatunga sa langit ug sa yuta. Nagpadayon siya paglihok diha sa masupilon sa pagtoo. <lbl>3</lbl> Kitang tanan nasakop nila sa usa ka higayon ug nagsunod sa tawhanong kahakog. Gipatuyangan nato ang kailibgon sa atong tawhanong kinaiya ug miuyon ta sa mga pangandoy ini. Tungod nato mismo, angayan tang silotan sama sa ubang katawhan. 
   <lbl>4</lbl> Apan ang Diyos, nga puno sa kaluoy, mipadayag sa kadako sa iyang gugma. <lbl>5</lbl> Gihatagan ta sa kinabuhi uban ni Cristo human sa atong kamatayon tungod sa sala. Naluwas ta pinaagi sa grasya! <lbl>6</lbl> Gibanhaw ta sa kinabuhi uban ni Cristo, ug gihatagag luna sa langit uban niya. 
   <lbl>7</lbl> Nagbuot ang Diyos nga ipadayag ug ibutyag sa umaabot nga katuigan ang talagsaong bahandi sa iyang grasya aron ipaila kanato ang maong kaayo diha ni Cristo Jesus. <lbl>8</lbl> Sa grasya sa Diyos naluwas mo pinaagi sa pagtoo nga wala maggikan ninyo. Hinunoa, gasa ni sa Diyos. <lbl>9</lbl> Dili bunga sa inyong kahago. Tungod ini, dili mo angayang magpasigarbo. <lbl>10</lbl> Unsa ta karon, buhat ni sa Diyos. Gibuhat ta niya diha ni Cristo Jesus alang sa maayong mga buhat nga iyang giandam aron itugyan ta kanila ang atong kaugalingon. 
   
   Si Cristo atong Kalinaw 
   <lbl>• 11</lbl> Busa, hinumdomi nga mga pagano mo bisan sa inyong unod. Ang mga Judio nga nag-isip sa kaugalingon nga mga Tinuli (tungod sa pagdisdis sa yamis), nagtawag ninyog mga Pisot. <lbl>12</lbl> Adtong panahona wala pa ninyo si Cristo. Wala pa mo masakop sa katilingban sa Israel. Ang kasabotan sa Diyos ug ang iyang mga saad dili pa alang ninyo. Wala moy paglaom ug walay Diyos dinhi sa kalibotan. <lbl>13</lbl> Apan karon, diha ni Cristo Jesus ug pinaagi sa iyang dugo, kamo nga nahilayo kaniadto, duol na. 
   <lbl>14</lbl> Kay si Cristo maoy atong kalinaw. Gihiusa niya ang duha ka katawhan. <lbl>15</lbl> Gilumpag sa kaugalingong unod ang paril - ang kaligutgot - nga nag-ulang nato. Giwagtang niya ang Balaod uban sa kasugoan ug mga lagda ini. Gihiusa sa kalinaw diha niya ang duha ka katawhan, aron gikan sa duha mahimo ang usa ka Bag-ong Tawo. <lbl>16</lbl> Gilangkat niya ang kaligutgot ug gipasig-uli ta sa Diyos pinaagi sa krus, aron paghimo sa duha nga usa ka lawas. 
   <lbl>17</lbl> Mianhi siya aron isangyaw ang kalinaw; kalinaw alang ninyo nga nahilayo, kalinaw sa mga Judio nga naduol. <lbl>18</lbl> Pinaagi niya, kita, ang duha ka katawhan, moduol sa Amahan sa usa lang ka Espiritu. 
   <lbl>19</lbl> Karon dili na mo mga langyaw o bisita, apan, katagilungsod sa balaang katawhan: sakop sa panimalay sa Diyos. Kamo ang balay <lbl>20</lbl> kansang mga baroganan mao ang mga apostoles ug propeta ug kansang batong sukaranan mao si Cristo Jesus. <lbl>21</lbl> Diha niya gihiusa ang tibuok tigbayon ug gipataas isip balaang templo diha sa Ginoo. <lbl>22</lbl> Diha niya gitukod sab mo aron mahimong espirituhanong santwaryo sa Diyos. 
   
   Ang kabilin sa Diyos alang sa tanan 
   <b><lbl>3 •</lbl></b> <lbl>1</lbl> Sa maong hinungdan, ako, si Pablo na piniriso ni Cristo alang ninyo nga mga dili Judio. <lbl>2</lbl> Nakadungog na tingali mo sa mga grasya nga gihatag kanako sa Diyos tungod ninyo. <lbl>3</lbl> Pinaagi sa usa ka rebelasyon, gihatag niya ang kahibawo sa katingalahang mga laraw sumala sa akong gipatin-aw kaninyo sa pipila ka pulong. <lbl>4</lbl> Masayod mo inigkabasa ninyog giunsa ko pagsabot ang misteryo ni Cristo. 
   <lbl>5</lbl> Ang maong misteryo wala ipadayag sa kanhiayng kaliwatan. Hinunoa, karon lang, pinaagi sa pagpadayag ini sa balaang mga apostoles ug propeta. <lbl>6</lbl> Karon ang mga dili Judio nakaambit sa kabilin. Diha ni Cristo Jesus nahiusa sila ug nakadawat sa Panaad. <lbl>7</lbl> Naministro ko ining Maayong Balita pinaagi sa gasa sa Diyos, grasya nga iyang gihatag kanako, dihang ang iyang gahom naglihok sulod nako. 
   <lbl>8</lbl> Bisag ako ang kinaubsan sa tanang mga balaan, kining maong grasya gihatag kanako: pagsangyaw sa dili masukod nga mga bahandi ni Cristo sa paganong kanasoran ug <lbl>9</lbl> pagpatin-awg maayo alang sa tanan unsaon pagsubay sa misteryo nga sukad pa sa sinugdan natago sa Diyos, ang Magbubuhat sa tanang butang. 
   <lbl>10</lbl> Bisan ang langitnong kagahoman ug kusog masayod karon, pinaagi sa Simbahan, sa kinaadman sa Diyos diha sa nagkadaiya niyang bahandi, samtang gituman ang plano nga <lbl>11</lbl> gihimo sa Diyos sukad sa sinugdan diha ni Cristo Jesus, atong Ginoo. <lbl>12</lbl> Diha niya nadawat nato ang pagsalig ug kamapangahason sa pagduol sa Diyos. 
   <lbl>13</lbl> Busa, mohangyo ko nga dili mo kawad-ag kadasig inigkakita ninyo sa mga pagsulay nga gisagubang ko alang ninyo. Hinunoa, angay ning ipasigarbo.
   <lbl>• 14</lbl> Nagluhod ko karon atubangan sa Amahan <lbl>15</lbl> nga naghatag sa iyang ngalan sa tanang pamilya sa langit ug yuta. 
   <lbl>16</lbl> Lig-onon unta niya ang inyong kalag pinaagi sa iyang Espiritu sumala sa mga bahandi sa iyang himaya. 
   <lbl>17</lbl> Magpuyo unta si Cristo sa inyong kasingkasing pinaagi sa pagtoo. 
   Mogamot ug magsukad unta mo sa gugma. 
   <lbl>18</lbl> Ang tumong ining tanan mao nga makasabot mo uban sa tanang mga balaan, sa gilapdon, gitas-on, gihabogon ug giladmon - sa usa ka pulong, <lbl>19</lbl> nga masayod mo sa gugma ni Cristo nga labaw sa tanang mga balaan. 
   <lbl>20</lbl> Himaya sa Diyos nga nagpakita sa iyang gahom dinhi nato. Makahimo siyag labaw pa sa atong mapangayo ug mahunahunaan. <lbl>21</lbl> Himaya kaniya sa Simbahan ug ni Cristo Jesus pinaagi sa tanang kaliwatan hangtod sa kahangtoran. Amen. 
   
   Makab-ot ang atong kahingpitan 
   <b><lbl>4 •</lbl></b> <lbl>1</lbl> Busa, ako, ang piniriso ni Cristo, nagdapit nga puy-an ninyo ang tawag nga inyong nadawat. <lbl>2</lbl> Pagmapaubson pagbinuotan, mapailobon ug pagtinabangay sa usag usa diha sa gugma. 
   <lbl>3</lbl> Buhata ang tanan aron magpabilin diha ninyo ang kahiusa sa Espiritu pinaagi sa mga bugkos sa kalinaw. <lbl>4</lbl> May usa lang unta ka lawas ug usa ka espiritu, kay dihang gitawag mo sa Diyos naghatag siya og usa ka Espiritu alang sa tanan. <lbl>5</lbl> Usa ka Ginoo, usa ka pagtoo, usa ka bunyag. <lbl>6</lbl> Usa ka Diyos, ang Amahan sa tanan nga labaw sa tanan ug nagtrabaho pinaagi sa tanan ug naa sa tanan. 
   <lbl>7</lbl> Apan sa matag usa nato gihatag ang diyosnong grasya sumala sa gidak-on sa gasa ni Cristo. <lbl>8</lbl> Busa, ginaingon: Sa pagsaka niya sa kahitas-an nagdala siyag mga bihag ug naghatag sa iyang mga gasa sa katawhan. 
   <lbl>9</lbl> Misaka siya. May kalabotan ni sa mikanaog pag-una sa mga minatay, sa ubos nga bahin sa kalibotan. <lbl>10</lbl> Siya mismo mikanaog unya, misaka ibabaw sa tanang kalangitan aron mapuno niya ang tanang butang. <lbl>11</lbl> Kabahin sa iyang mga gasa, gitugahan niya ang pipila sa pagkaapostol, ang uban sa pagkapropeta o ebanghelista, o pagkapastor ug magtutudlo. <lbl>12</lbl> Busa, giandam niya ang iyaha alang sa ministeryo. Sa ingon matukod ang Lawas ni Cristo <lbl>13</lbl> hangtod nga mahiusa tang tanan sa samang pagtoo ug kahibawo sa Anak sa Diyos. Hinunoa, mahimo tang hingpit nga tawo inigkahingkod ug inig-ambit nato sa kahingpitan ni Cristo. 
   <lbl>14</lbl> Dili na ta mahisama sa mga bata nga giitsaitsa sa bisag unsang balod o hangin sa pagtulun-an, giilad sa mga limbongan nga nagguyod nila sa kasaypanan. <lbl>15</lbl> Uban hinuon sa matinud-anong gugma, motubo ta sa tanang paagi ngadto ni Cristo nga mao ang ulo. <lbl>16</lbl> Gikan niya ang pagtubo sa tibuok lawas nga gidumala ug gilambigit pinaagi sa usa ka kutay sa mga lutahan. Ang matag usa nagtuman sa katungdanan sa matag usa aron ang lawas makatubo ug makapabarog sa kaugalingon diha sa gugma. 
   
   Isul-ob ang bag-ong pagkatawo 
   <lbl>• 17</lbl> Busa, nag-ingon ko ug nagpahimangno ninyo diha sa Ginoo uban sa pamugos: Ayawg sundoga ang mga pagano nga nagpuyog kinabuhing walay tumong. <lbl>18</lbl> Anaa sa kangitngit ang ilang panabot. Magpabilin silang walay alamag tungod sa tanlag nga buta, layo sa kinabuhi sa Diyos. <lbl>19</lbl> Tungod sa kadaotan, gitugyan nila ang kauwag kaugalingon sa walay pugongpugong sa kaulag ug sa tanang matang sa kadaotan. 
   <lbl>20</lbl> Apan wala mo makakat-on ini gikan ni Cristo, <lbl>21</lbl> kana kon nakadungog na mo bahin niya ug nakadawat sa pagtulon-an sumala sa kamatuoran nga makita diha ni Cristo mismo. 
   <lbl>22</lbl> Kinahanglan nga biyaan ninyo ang karaang kinabuhi, ang karaang pagkatawo, kansang malimbongong mga tinguha nagdala sa kaugalingong kalaglagan. <lbl>23</lbl> Bag-oha ang kaugalingon diha sa espiritu, gikan sa sulod. <lbl>24</lbl> Isul-ob ang bag-ong tawo sumaba sa Diyos sa tinuod nga katarong ug kabalaan. 
   <lbl>25</lbl> Busa, biyai ang pamakak. Pasultiha ming tanan sa ilang silingan sa kamatuoran, kay mga sakop ta sa usag usa. <lbl>26</lbl> Mahimo nga masuko mo, apan ayawg pakasala. Ayawg palungtara ang inyong kasuko sa tibuok adlaw. <lbl>27</lbl> Basig mahatagan ninyo ang yawa og luna sa inyong kinabuhi. 
   <lbl>28</lbl> Pahunongag pangawat ang naanad na sa pagpangawat. Hinunoa, maghago siya sa mahinungdanong mga butang aron duna siyay ikapaambit sa nanginahanglan. 
   <lbl>29</lbl> Ayaw paglitok bisag usa ka daotang pulong, apan Hinunoa, ang maayo lang nga modasig kon gikinahanglan, ug makatabang sa namati. 
   <lbl>30</lbl> Ayawg sub-a ang Espiritu Santo sa Diyos, ang selyo nga nagtimaan ninyo. Mao ni ang ulosahong timailhan sa adlaw sa kaluwasan. <lbl>31</lbl> Putla ang tanang pag-away-away, kayugot, kasuko, mga insulto ug tanang matang sa malisya. <lbl>32</lbl> Magminaayo ug magmasinaboton, magpasayloay sa usag usa ingon nga ang Diyos nagpasaylo ninyo diha ni Cristo. 








5







Title:Juan (6)
   <lbl>56</lbl> Unya, nangita sila ni Jesus. Samtang nagkapundok sa templo, naghinabi sila: "Unsay inyong hunahuna? Motambong kaha siya sa pangilin?" <lbl>57</lbl> Ang kadagkoan sa mga pari ug ang mga Pariseo nagsugo sa pagtahog hain siya aron pagdakop niya. 
   
   Ang panihapon sa Betania 
   (<lbl>Mt 26:6</lbl>; <lbl>Mc 14:1</lbl>)
   <b><lbl>12 •</lbl></b> <lbl>1</lbl> Unom ka adlaw sa wala pa ang Pangilin sa Pagsaylo, miadto si Jesus sa Betania, diin gibanhaw niya si Lazaro nga namatay. <lbl>2</lbl> Nag-andam silag panihapon alang niya. Samtang nagsilbi si Marta, si Lazaro miuban ni Jesus. <lbl>3</lbl> Unya, mikuha si Maria og usa ka libra nga mahalong pahumot hinimo sa lunsayng nardo; gidihogan ang tiil ni Jesus ug gipahiran sa buhok. Nangalimyon sa kahumot ang tibuok balay. 
   <lbl>4</lbl> Miingon ang anak ni Simon, si Judas Iskariote, ang tinun-an nga mobudhi ni Jesus: <lbl>5</lbl> "Mabaligya unta ang maong pahumot og 300 ka denario ug ang halin magamit alang sa mga kabos." <lbl>6</lbl> Hinuon si Judas wala maghunahuna sa mga kabos. Kawatan siya ug kay siya man ang gitugyanan sa salapi sa pundok, kanunay siyang nagkuha sa sulod ini. 
   <lbl>7</lbl> Apan si Jesus miingon: "Pasagdi siya; dili ba, iya ning gitagana alang sa adlaw sa akong lubong? <lbl>8</lbl> (Uban ninyo kanunay ang mga kabos, apan ako dili.) 
   <lbl>9</lbl> Daghang Judio nakahibalo nga didto si Jesus busa, nangadto sila, dili lang tungod ni Jesus kondili, aron makakita ni Lazaro nga gibanhaw sa mga minatay. <lbl>10</lbl> Nagsabutsabot ang mga pangulong pari sa pagpatay sab ni Lazaro. <lbl>11 Tungod niya daghang Judio namiya ug mitoo ni Jesus. 
   
   Ang Mesiyas misulod sa Jerusalem
   (<lbl>Mt 21:5</lbl>; <lbl>Mc 11:1</lbl>) 
   <lbl>12</lbl> Sa sunod adlaw, nakadungog ang dakong panon sa mga tawo nga si Jesus motambong sa pangilin nga taliabot sa Jerusalem. <lbl>13</lbl> Nanguha silag palwa sa palmera ug nanggawas aron pagsugat niya. Misinggit sila: "Hosana! Bulahan siya nga mianhi sa ngalan sa Ginoo. Bulahan ang hari sa Israel!" 
   <lbl>14</lbl> Sa pagkakaplag ni Jesus og batan-ong asno iya ning gisakyan sumala sa giingon sa Kasulatan: <lbl>15</lbl> "Ayawg kahadlok, syudad sa Sion. Ania na ang imong hari, nagkabayo sa nating asno." 
   <lbl>16</lbl> Sa sinugdan wala makamatikod ini ang iyang mga tinun-an. Apan dihang gibayaw na si Jesus sa Himaya, nahinumdom sila ug nakamatngon nga nasulat ni bahin niya ug sila mismo may kalabotan ining tanan. 
   <lbl>17</lbl> Ang miuban ni Jesus, misaksi ug misugilon giunsa niya pagpagawas si Lazaro sa lubnganan ug pagbanhaw sa mga patay. <lbl>18</lbl> Gisugat siya sa daghang tawo, kay nakadungog man sila nga gibuhat niya kining dakong milagro. <lbl>19</lbl> Sa kasamtangan miingon ang mga Pariseo sa usag usa: "Wala tay mahimo. Ang tibuok kalibotan misunod niya!" 
   
   Gawas kon ang liso mamatay 
   <lbl>• 20</lbl> Sa panahon sa pangilin may pipila ka Griyego nga miadto sa Jerusalem aron pagsimba. <lbl>21</lbl> Miduol sila ni Felipe nga taga Betsaida sa Galilea ug nangutana: "Higala, buot ming makigkita ni Jesus." <lbl>22</lbl> Miadto si Felipe ug nakigsulti ni Andres unya, nakigsulti sila ni Jesus. 
   <lbl>23</lbl> Si Jesus miingon: "Ang takna miabot na nga ang Anak sa Tawo himayaon. <lbl>24</lbl> Sa pagkatinuod sultihan tamo, magpabiling lugas ang liso sa trigo kon dili ipugas sa yuta ug mamatay. Apan kon mamatay, mamunga nig daghan. 
   <lbl>25</lbl> Ang nagmahal sa iyang kinabuhi, naglaglag ini; apan ang nasilag sa iyang kinabuhi ining kalibotana, nagtipig ini alang sa kinabuhing dayon. 
   <lbl>26</lbl> Ang buot moalagad nako, pasunda ug bisag asa ko tua pod ang akong sulugoon. Kon may moalagad nako, pasidunggan siya sa akong Amahan. 
   <lbl>27</lbl> Naguol ang akong kalag karon. Moingon ba ko: Amahan, luwasa ko ining taknaa? Apan nia ko aron pagsagubang ining tanan. <lbl>28</lbl> Amahan, himayaa ang imong ngalan." Unya, may tingog gikan sa langit: "Gihimaya ko na siya ug himayaon kog usab." <lbl>29</lbl> Sa pagkadungog sa mga tawo miingon sila: "Nagdalugdog!" Ang uban miingon: "Nakigsulti siya sa usa ka anghel. <lbl>30</lbl> Mitubag si Jesus: "Dili tungod nako nga midahunog kining tingoga kondili, tungod ninyo. <lbl>31</lbl> Karon hukman ang kalibotan; ug pukanon ang mga pangulo. <lbl>32</lbl> Inig-isa na nako sa yuta, dad-on ko ang tanan uban nako." <lbl>33</lbl> Niining mga pulonga, nagpasabot si Jesus sa matang sa kamatayon nga iyang maagoman. 
   <lbl>34</lbl> Gitubag siya sa mga tawo: "Nadungog namo sa kasulatan nga magpabilin sa hangtod ang Mesiyas. Nganong miingon ka man nga ang Anak sa Tawo kinahanglang iisa? Unsang matanga ang iyang pagkaAnak sa Tawo?" 
   <lbl>35</lbl> Si Jesus miingon: "Sa dyotay pa nga panahon, magpabilin ninyo ang kahayag. Lakaw mo samtang naa pa ninyo, kay hiabtan unya mo sa kangitngit. Ang naglakaw sa kangitngit wala masayod og asa siya padulong. <lbl>36</lbl> Toohi ang kahayag samtang naa pa ninyo, ug maanak mo sa kahayag." Human ini milakaw si Jesus ug nagtago. 
   
   Ang kawalay pagtoo sa Judio 
   <lbl>• 37</lbl> Bisag daghan na kaayong milagro ang iyang nabuhat taliwala nila, wala sila manoo. <lbl>38</lbl> Natuman ang mga pulong ni propeta Isaias: Ginoo, kinsay mitoo sa imong giasoy? Kang kinsa gipadayag ang gahom ni Yahweh? 
   <lbl>39</lbl> Nganong dili sila makatoo? Miingon sab si Isaias: <lbl>40</lbl> Gibutahan niya ang ilang mata, gipatig-a ang kasingkasing, aron dili sila makakita ug dili makasabot. Nagdumili sila pagduol nako, tingaleg maayo ko sila. <lbl>41</lbl> Misulti ini si Isaias sa pagkakita sa iyang Himaya. Ang iyang mga pulong nagpunting niya. 
   <lbl>42</lbl> Hinuon daghan nila ang mitoo ni Jesus lakip ang uban sa ilang pangulo. Apan tungod sa mga Pariseo wala siya ilha aron dili isalikway sa katilingban sa mga Judio. <lbl>43</lbl> Gipalabi nila aprobah sa mga tawo kay sa Diyos. 
   <lbl>44</lbl> Bisan pa ana si Jesus misulti, ug gani misinggit: "Ang mitoo nako wala lang magtoo nako kondili, niya nga nagpadala nako. <lbl>45</lbl> Ang nakakita nako nakakita sab sa nagpadala nako. <lbl>46</lbl> Mianhi ko sa kalibotan isip kahayag aron ang nagtoo nako dili magpabilin sa kangitngit. <lbl>47</lbl>Kon may makadungog sa akong mensahe ug dili motoo, dili ko siya hukman. Mianhi ko dili aron pagsilot sa kalibotan kondili, aron pagluwas. <lbl>48</lbl> Ang mosalikway nako ug dili modawat sa akong pulong gihukman na: Ang pulong nga akong gisulti mohukom niya sa kataposang adlaw. 
   <lbl>49</lbl> Wala ko magsulti sa kaugalingong gahom. Ang Amahan nga nagpadala nako nagtudlog unsay isulti ug unsaon ko pagsulti. <lbl>50</lbl> Nasayod ko nga ang iyang sugo kinabuhing dayon ug naghatag ko sa mensahe sumala sa gitudlo kanako sa Amahan. 
   
<i>IKADUHANG BAHIN: GIHUKMAN NI JESUS AND IYANG BUHAT</i>
   
   <b><lbl>13 •</lbl></b> <lbl>1</lbl> Bisperas to sa Pasko sa Pag- saylo. Si Jesus nasayod nga miabot na ang takna sa pagbiya sa kalibotan ug pag-adto sa Amahan. Kay gihigugma man niya ang iyaha dinhi sa kalibotan, iya ning higugmaon sa hingpit nga gugma. 
   
   Nanghugas si Jesus sa tiil 
   <lbl>• 2</lbl> Nanihapon sila. Ang yawa nagbutang na sa hunahuna ni Judas, anak ni Simon Iscariote, pagbudhi ni Jesus. <lbl>3</lbl> Apan nasayod si Jesus nga gitugyan kaniya sa Amahan ang tanang butang, kay gikan man siya sa Diyos ug sa Diyos siya mobalik. <lbl>4</lbl> Busa, mitindog siya sa talad kan-anan ug mihubo sa sapot. Nagkuha siyag tualya nga gibakos sa hawak. <lbl>5</lbl> Unya, nagbutang og tubig sa planggana, nanghugas sa tiil sa mga tinun-an ug gipahiran sa gibakos niyang tualya.
   <lbl>6</lbl> Sa pagduol niya ni Simon Padro, miingon ni: "Ginoo, hugasan ba nimo ang akong tiil?" <lbl>7</lbl> Mitubag si Jesus: "Dili ka pa makasabot sa akong gibuhat karon, apan imo ra ning matugkad." <lbl>8</lbl> Miingon si Pedro: "Dili ko pahugas sa tiil." Mitubag si Jesus: "Kon dili tikaw hugasan, wala kay labot nako." <lbl>9</lbl> Miingon si Simon Pedro: "Ginoo, dili lang ang akong tiil kondili, ang kamot ug ulo." 
   <lbl>10</lbl> Mitubag si Jesus: "Ang naligo, limpyo na. Dili na kinahanglang hugasan (gawas sa tiil) ang tibuok lawas. Limpyo na mo, apan dili ang tanan." <lbl>11</lbl> Nasayod nang daan si Jesus kinsay magbudhi niya. Busa, nakaingon siya: "Dili ang tanan hinlo." 
   <lbl>12</lbl> Sa nahugasan na ni Jesus ang ilang tiil, gisul-ob niya ang sapot, mibalik sa iyang dapit sa lamesa ug miingon: "Nakasabot ba mo sa akong gibuhat? <lbl>13</lbl> Gitawag ko ninyog 'Magtutudlo'! ug 'Ginoo', ug husto mo, kay Ginoo ko ug Magtutudlo. <lbl>14</lbl> Busa, kon ako nga inyong Magtutudlo ug Ginoo naghugas sa inyong tiil, dan kamo sab kinahanglang manghugas sa tiil sa usag usa. <lbl>15</lbl> Gihatagan tamog panig-ingnan sa ingon, buhata ang akong gibuhat. 
   <lbl>16</lbl> Sa pagkatinuod sultihan tamo, walay ulipon nga labaw sa agalon, ug walay sinugo nga labaw sa nagsugo. <lbl>17</lbl> Sabta ni, bulahan mo kon inyo ning mabansaybansay. 
   <lbl>18</lbl> Wala ko magsulti bahin ninyong tanan. Nakaila ko sa akong pinili. Kinahanglan nga matuman ang kasulatan nga nagkanayon: "Ang nakigsalo nako sa pagkaon mobarog batok nako." <lbl>19</lbl> Gisultihan tamo sa wala pa ni mahitabo; aron kon mahitabo na, masayod mo nga ako mao Siya. 
   <lbl>20</lbl> Sa pagkatinuod sultihan tamo: Ang nagdawat sa akong gipadala, nagdawat nako. Ang nagdawat nako, nagdawat sa Amahan nga nagpadala nako." 
   <lbl>21</lbl> Human niyag sulti, naluya siya ug nawad-ag kadasig unya, miingon: "Sa tinud-anay, usa ninyo mobudhi nako." <lbl>22</lbl> Nagtinan-away ang mga tinun-an ug nagpangutan-anayg kinsay iyang gipasabot. <lbl>23</lbl> Usa sa iyang mga tinun-an, ang gimahal ni Jesus, misapigad niya, <lbl>24</lbl> ug gisinyasan ni Simon Pedro sa pagpangutana unsay gipasabot ni Jesus. 
   <lbl>25</lbl> Ang tinun-an nga misapigad ni Jesus nangutana: "Ginoo, kinsa siya?" <lbl>26</lbl> Mitubag si Jesus: "Itunlob ko ang piraso sa tinapay. Ang akong tagaan mao siya." 
   Unya, ang tinapayng tinuslob gihatag niya kang Judas, ang anak ni Simon Iskariote. <lbl>27</lbl> Sa pagdawat ni Judas sa tinapay misulod niya si Satanas. Ug si Jesus miingon: "Buhata dayon ang imong pagabuhaton." 
   <lbl>28</lbl> Walay usa nila sa kan-anan nga nakasabot nganong iya ning gisulti kang Judas. <lbl>29</lbl> Sanglit si Judas man ang nagkupot sa puntil sa salapi, abi nilag giingnan siya: "Pagpalit sa atong gikinahanglan alang sa pangilin," o "Hatag sa mga kabos." <lbl>30</lbl> Human makakaon sa tinapay mibiya si Judas. Gabii na. 
   <lbl>31</lbl> Sa wala na si Judas, miingon si Jesus: "Himayaon na karon ang Anak sa Tawo, ug himayaon ang Diyos diha niya." <lbl>32</lbl> Busa, himayaon siya sa Diyos, ug buhaton ni dayon. 
   <lbl>• 33</lbl> Mga anak, sa dili madugay mobiya ko ninyo. Mangita mo nako, apan sama sa gisulti ko sa mga Judio, ingnon tamo: "Dili mo makaadto sa akong adtoan." <lbl>34</lbl> Hatagan tamo og bag-ong sugo: paghigugmaay! Ingon nga nahigugma ko ninyo, paghigugmaay sab mo sa usag-usa. <lbl>35</lbl> Pinaagi ini makahibalo ang tanan nga mga tinun-an mo nako, kon mahigugma mo sa usag-usa. 
   <lbl>36</lbl> Miingon kaniya si Simon Pedro: "Ginoo, asa ka paingon?" Mitubag si Jesus: "Dili mo makaadto sa akong adtoan. Apan moabot ra ang inyong panahon." <lbl>37</lbl> Miingon si Pedro: "Nganong dili ko makauban nimo karon? Andam na ko sa pagtugyan sa akong kinabuhi alang nimo." <lbl>38</lbl> Si Jesus mitubag: "Ihatag ba nimo ang imong kinabuhi alang nako? Sa pagkatinuod, sultihan tikaw, sa dili pa motuktogaok ang sunoy, ilimod ko nimo sa makatulo." 
   
   Moadto ko sa Amahan 
   <b><lbl>14 •</lbl></b> <lbl>1</lbl> Ayawg kabalaka. Salig sa Di- yos, ug too nako. <lbl>2</lbl> May daghang lawak sa balay sa akong Amahan, moadto ko aron pag-andam og luna alang ninyo. Kon wala pa, dili tamo sultihan. <lbl>3</lbl> Ingon nga moadto ko aron pag-andam og dapit alang ninyo, balikon tamo ug kuhaon aron asa ko, adto sab mo. 
   <lbl>4</lbl> Wala mo masayod og asa ko padulong, apan nasayod mo sa dalan sa akong adtoan." <lbl>5</lbl> Miingon kaniya si Tomas: Ginoo, wala mi masayod asa ka paingon. Unsaon namo pagkahibalo sa dalan?" <lbl>6</lbl> Si Jesus miingon: "Ako ang dalan, ang kamatuoran, ug ang kinabuhi. Walay makaadto sa Amahan kon dili pinaagi nako. <lbl>7</lbl> Kon nakaila mo nako, makaila sab mo sa akong Amahan. Sa pagkatinuod, nakaila ug nakakita na mo niya." 
   <lbl>8</lbl> Nangutana si Felipe: "Ginoo, pakitaa mi sa Amahan; igo ra na." <lbl>9</lbl> Mitubag si Jesus: " Dugay na kong nakig-uban ninyo ug wala ka gihapon makaila nako, Felipe? Ang nakakita nako, nakakita sab sa akong Amahan. Nganong miingon ka: Pakitaa ko sa Amahan?" <lbl>10</lbl> Wala ka ba motoo nga naa ko sa Amahan ug ang Amahan nia nako? 
   Wala maggikan nako ang akong gisulti. Ang Amahan nga nagpuyo dinhi nako naghimo sa iyang gimbuhaton. <lbl>11</lbl> Toohi ko sa akong pag-ingon nga naa ko sa Amahan ug ang Amahan nia nako. Toohi ko labing menos tungod sa gimatuod sa akong mga buhat. 








4







Title:Cebuano Biblical Passages
Cebuano Biblical Passages (80)
Tagged Text
Verse: <lbl>1 Chronicles 16:11</lbl>

Pangitaa ninyo si Jehova ug ang iyang kusog; Pangitaa ang iyang nawong sa kanunay.
Verse: <lbl>1 Chronicles 16:34</lbl>

Oh paghatag pasalamat kang Jehova; kay siya maayo man; Kay ang iyang mahigugmaong-kalolot nagapadayon sa walay katapusan.
Verse: <lbl>1 Corinthians 13:13</lbl>

Ug karon magapabilin kining totulo: ang pagtoo, ang paglaum, ug ang gugma, apan ang labing daku niini mao ang gugma.
Verse: <lbl>1 Corinthians 13:4-8</lbl>

Ang gugma mapailubon ug mapuangoron. Ang gugma dili masinahon, dili tigpagawal. Ang gugma dili tigpaburot, dili bastos, dili maakop-akopon, dili masuk-anon o maligotguton; ang gugma wala magakalipay sa mga buhat nga dili matarung, hinonoa nagakalipay kini sa mga butang nga maminatud-on. Ang gugma mopailub sa tanang mga butang, motoo sa tanang mga butang, molaum sa tanang mga butang, moantus sa tanang mga butang. Ang gugma wala gayuy pagkatapus; apan kon aduna may mga paghimog profesiya, kini igahiklin ra unya; kon aduna may pagsultig mga dila, kini pagahunongon ra unya; kon aduna may kahibalo, kini igahiklin ra unya.
Verse: <lbl>1 Corinthians 14:1</lbl>

Himoa ang gugma ingon nga maoy imong kalab-uton, ug sa dakung kasibut tinguhaa ang mga hiyas nga espirituhanon, ug ilabina gayud aron unta magahimo ikaw ug profesiya.
Verse: <lbl>1 Corinthians 14:33</lbl>

Kay ang Dios dili Dios sa kasamok, kondili sa kahusay.
Verse: <lbl>1 Corinthians 3:16</lbl>

Wala ba kamo masayud nga kamo templo sa Dios ug nga ang Espiritu sa Dios nagapuyo diha sa sulod ninyo?
Verse: <lbl>1 Corinthians 7:2-4</lbl>

Apan aron sa paglikay sa tintal sa pakighilawas, ang matag-usa ka lalaki kinahanglan magabaton ug iyang kaugalingong asawa, ug ang matag-usa ka babaye magabaton ug iyang kaugalingong bana. Ang bana kinahanglan magatugyan ngadto sa iyang asawa sa angay sa magtiayon, maingon man ang asawa ngadto sa iyang bana.  Kay ang asawa dili mao ang magbuot sa kaugalingong lawas niya, kondili ang iyang bana; maingon man usab, ang bana dili magabuot sa kaugalingong lawas niya, kondili ang iyang asawa.
Verse: <lbl>1 John 3:11</lbl>

Kay ang gipahibalo nga inyong nadungog sukad sa sinugdan mao kini: nga kinahanglan maghigugmaay kita ang usa sa usa. . . 
Verse: <lbl>1 John 4:18</lbl>

Ang kahadlok wala diha sa gugma, hinonoa ang hingpit nga gugma nagahingilin sa kahadlok. Kay ang kahadlok may kalabutan sa silot, ug siya nga may kahadlok wala pa mahingpit diha sa gugma.
Verse: <lbl>1 John 4:7-12</lbl>

Mga hinigugma, maghigugmaay kita ang usa sa usa; kay ang gugma iya sa Dios, ug siya nga nagahigugma gipanganak sa Dios ug nakaila sa Dios. Siya nga wala magahigugma wala makaila sa Dios; kay ang Dios gugma man. Ang gugma sa Dios gipadayag dinhi kanato pinaagi niini: gipadala sa Dios ang iyang bugtong nga Anak nganhi sa kalibutan, aron kita mabuhi pinaagi kaniya. Niini ania ang gugma, dili nga kita nahigugma sa Dios kondili nga siya mao ang nahigugma kanato ug nagpadala sa iyang Anak nga haladpasighiuli alang sa atong mga sala. Mga hinigugma, kay ang Dios nahigugma man kanato sa ingon niana, nan, kinahanglan kita usab maghigugmaay ang usa sa usa.  Wala pa gayuy tawo nga nakakita sa Dios; kon kita maghigugmaay ang usa sa usa, ang Dios magapabilin kanato, ug ang iyang gugma nahingpit dinhi kanato.
Verse: <lbl>1 Kings 2:2-3</lbl>

Ako moadto na sa alagianan sa tibook kalibutan: busa pagmakusganon, ug ipakita ang imong pagka-lalake; Ug bantayi ang sugo ni Jehova nga imong Dios, sa paglakat sa iyang mga dalan, sa pagbantay sa iyang kabalaoran, ug sa iyang mga sugo, ug sa iyang mga tulomanon, ug sa iyang mga pagpamatuod, sumala sa nahisulat sa Kasugoan ni Moises, aron ikaw magmauswagon sa tanan nga imong buhaton, bisan asa ikaw moadto. . .
Verse: <lbl>1 Peter 5:7</lbl>

Itugyan ngadto kaniya ang inyong tanang kabalaka, kay siya may kahangawa man alang kaninyo.
Verse: <lbl>3 John 2</lbl>

inigugma, gipanghinaut ko nga magamauswagon unta ikaw sa tanang butang ug nga magamaayo ka sa panglawas, maingon sa nasayran ko nga mauswagon ang imong kalag.
Verse: <lbl>Acts 17:28</lbl>

Kay `Diha kaniya kita nangabuhi ug nagalihok ug nagalungtad;` ug matud pa usab gani sa inyong mga magbabalak: `Kay sa pagkatinuod kita iyang kaliwat.`
Verse: <lbl>Acts 20:35</lbl>

Sa tanang mga butang gikapakita ko kaninyo nga ang mga maluyahon kinahanglan inyong tabangan pinaagi sa ingon nga pagbudlay, nga magahinumdum kamo sa pulong sa Ginoong Jesus, nga siya gayud mao ang nagsulti, `Labi pang bulahan ang paghatag kay sa pagdawat.`
Verse: </lbl>Deuteronomy 8:18</lbl>

Apan hinumdumi si Jehova nga imong Dios kay siya maoy nagahatag kanimo sa gahum sa pagbaton sa mga bahandi, aron malig-on niya ang iyang tugon nga gipanumpa niya sa imong mga amahan, ingon niining adlawa.
Verse: <lbl>Ecclesiastes 2:26</lbl>

Kay sa tawo nga makapahimuot kaniya, ang Dios nagahatag ug kaalam, ug kahibalo, ug kalipay; apan sa makasasala, siya nagahatag ug kasakit, aron tigumon ug pundokon, aron ihatag kini niadtong nagapahimuot sa Dios. Kini usab kakawangan man ug mao ang paghakop ug hangin.
Verse: <lbl>Ecclesiastes 9:10</lbl>

Bisan unsa ang hikaplagan nga buhat sa imong kamot, buhata kana uban ang imong kusog; kay didto sa Sheol diin ikaw moadto walay bulohaton, ni lalang, ni kahibalo, ni kaalam.
Verse: <lbl>Ephesians 4:26</lbl>

Pagkasuko kamo, apan ayaw kamo pagpakasala sa inyong pagkasuko; ayaw pasalopi sa Adlaw ang inyong kasuko. . .
Verse: <lbl>Ephesians 4:31</lbl>

Isalikway ninyo ang tanang kayugot ug kapungot ug kasuko ug mga singkahay ug pagtampalas lakip ang tanang pagpanghimaraut.
Verse: <lbl>Ephesians 4:32</lbl>

Magmapuanguron kamo ang usa ngadto sa usa, mga malulot ug kasingkasing, nga magpinasayloay kamo ang usa sa usa, maingon nga kamo gipasaylo sa Dios tungod kang Cristo.
Verse: </lbl>Galatians 3:28</lbl>

Walay Judio ni Gresyanhon, walay ulipon ni gawas, walay lalaki ni babaye; kay kamong tanan usa ra diha kang Cristo Jesus.
Verse: <lbl>Galatians 5:22</lbl>

Apan ang bunga sa Espiritu mao ang gugma, kalipay, kalinaw, pailub, pagkamapuanguron, pagkamaayo, pagkamatinumanon. . .
Verse: <lbl>Genesis 21:22-23</lbl>

Ug nahitabo niadtong panahona nga si Abimelech ug si Pichol nga capitan sa iyang kusundalohan nagsulti kang Abraham ug nag-ingon: Ang Dios nagauban sa tanan nga imong ginabuhat: Busa karon, manumpa ka dinhi kanako tungod sa Dios, nga dili ka magalimbong kanako, ni sa akong anak nga lalake, ni sa akong apo nga lalake; kondili ingon sa kaayo nga akong gibuhat kanimo, pagabuhaton mo usab kanako, ug ingon man sa yuta nga imong gilangyawan.
Verse: <lbl>Genesis 28:15</lbl>

Ug ania karon, ako magauban kanimo, ug ikaw pagabantayan ko sa bisan asa nga imong pagaadtoan, ug ikaw pagapabalikon ko niining yutaa; kay ako dili mobiya kanimo hangtud nga matuman ko ang akong gisulti kanimo.
Verse: <lbl>Hebrews 13:5</lbl>

Bantayi ang inyong pagkinabuhi nga mahigawas kini sa pagkamahigugmaon ug salapi, ug himoa nga matagbaw kamo sa inyong mga ginabatonan karon; kay siya gayud mao ang nag-ingon, "Dili ko gayud ikaw pagapahikabsan ni pagabiyaan."
Verse: <lbl>Isaiah 41:10</lbl>

Ayaw kahadlok, kay ania ako uban kanimo; ayaw pagtalaw, kay ako mao ang imong Dios; palig-onon ko ikaw; oo, buligan ko ikaw; oo, ituboy ko ikaw sa toong kamot sa akong pagkamatarung.
Verse: <lbl>Isaiah 48:17</lbl>

Mao kini ang giingon ni Jehova, nga imong Manunubos, ang Balaan sa Israel: Ako mao man si Jehova nga imong Dios, nga nagatudlo kanimo sa pagpahimulos, nga nagamando kanimo sa dalan diin ikaw angay moagi.
Verse: <lbl>Isaiah 49:13</lbl>

Panag-awit, Oh mga langit; ug pagmalipayon, Oh yuta; ug humunat sa pag-awit, Oh mga bukid: kay nagalipay si Jehova sa iyang katawohan, ug adunay kalooy sa iyang ginasakit.
Verse: <lbl>Isaiah 58:11</lbl>

Ug siya Jehova magamando kanimo sa kanunay, ug mobusog sa imong kalag sa mga dapit nga mamala, ug magapalig-on sa imong mga bukog; ug ikaw mahasama sa usa ka pinatubigan nga tanaman, ug sama sa usa ka tubod sa tubig, kansang mga tubig walay paghubas.
Verse: </lbl>Isaiah 9:6</lbl>

Kay alang kanato ang usa ka bata natawo, alang kanato ang usa ka anak nga lalake gihatag; ug ang kagamhanan igatungtong sa iyang abaga: ug ang iyang ngalan pagatawgon Kahibulongan, Magtatambag, Dios nga Makagagahum, Amahan nga walay Katapusan, Principe sa Pakigdait.
Verse: </lbl>Jeremiah 17:7</lbl>

Bulahan ang tawo nga nagasalig kang Jehova, ug kansang pagsalig mao si Jehova.
Verse: </lbl>Job 22:28</lbl>

Ug ikaw magapatuman usab ug usa ka butang, ug kana mamatukod alang kanimo; Ug ang kahayag magadan-ag sa imong mga dalan.
Verse: <lbl>Job 37:14</lbl>

Pamatia kini, Oh Job: Humunong ka, ug tulotimbanga ang mga buhat nga katingalahan sa Dios.
Verse: <lbl>Job 8:21</lbl>

Ang imong baba pagapun-on niya sa katawa, Ug kasadya sa imong mga ngabil.
Verse: <lbl>John 10:10</lbl>

Ang kawatan moanha aron lamang sa pagpangawat ug pagpatay ug paglaglag. Ako mianhi aron sila makabaton ug kinabuhi, ug sa pagpakabaton niini sa madagayaon gayud.
Verse: <lbl>John 14:27</lbl>

Kaninyo ibilin ko ang kalinaw; kaninyo ihatag ko ang akong kalinaw. Hatagan ko kamo niini dili sama sa hinatagan sa kalibutan. Kinahanglan dili magkaguol ang inyong kasingkasing, ni magtalaw.
Verse: <lbl>Lamentations 3:22-23</lbl>

Tungod sa mga mahigugmaongkalolot ni Jehova kita wala mangalaglag, kay ang iyang mga kalooy walay paghubas. Sila ginabag-o sa matag-buntag; daku ang imong pagkamatinumanon.
Verse: <lbl>Luke 17:20-21</lbl>

Ug sa gipangutana siya sa mga Fariseo kon kanus-a ang iabut sa gingharian sa Dios, siya mitubag kanila, "Ang gingharian sa Dios moabut nga dili pagaubanan sa mga tilimad-on nga mapaniid; ug dili usab sila magaingon, `Dia ra?` o `Tua ra!` Kay tan-awa, ang gingharian sa Dios anaa ra sa taliwala ninyo."
Verse: <lbl>Luke 23:34</lbl>

Unya si Jesus miingon, "Amahan, pasayloa sila, kay wala sila makasabut sa ilang ginabuhat." Ug ilang giripahan ang iyang mga bisti aron sa pagbahinbahin niini.
Verse: <lbl>Luke 6:37</lbl>

"Ayaw kamo pagpanghukom sa uban, ug kamo dili nila pagahukman; ayaw ninyo sila pagpakasad-a, ug kamo dili nila pagapakasad-on; pagpasaylo, ug pagapasayloon kamo.
Verse: <lbl>Malachi 3:10-12</lbl>

Dad-a ninyo ang tibook nga ikapulo ngadto sa balay nga tipiganan, aron nga adunay kalan-on diha sa akong balay, ug pinaagi niini sulayi ninyo ako karon, nagaingon si Jehova sa mga panon, kong dili ba buksan ko kaninyo ang mga tamboanan sa langit, ug buboan ko kamo sa panalangin, sa pagkaagi nga wala na unyay dapit nga igong kabutangan sa pagdawat niini. Ug badlongon ko ang lumalamoy tungod kaninyo, ug siya dili na magalaglag sa mga bunga sa inyong yuta; ni mopaatak sa inyong balagon sa parras sa iyang bunga sa kaumahan sa dili pa panahon, nagaingon si Jehova sa mga panon.  Ug ang tanang mga nasud managtawag kaninyo nga bulahan; kay kamo mahimong yuta nga kahimut-anan, nagaingon si Jehova sa mga panon.
Verse: <lbl>Mark 9:23</lbl>

Si Jesus miingon kaniya, "Kon arang mahimo! Ang tanang butang mahimo ngadto sa magatoo."
Verse: <lbl>Matthew 10:8</lbl>

Ayoha ninyo ang mga masakiton, banhawa ninyo ang mga patay, hinloi ninyo ang mga sanlahon, pagulaa ninyo ang mga yawa. Nakadawat kamo nga walay bayad, busa panghatag kamo nga walay bayad.
Verse: <lbl>Matthew 11:28-30</lbl>

Umari kanako, kamong tanan nga nabudlay ug nabug-atan, ug papahulayon ko kamo.  sangon ninyo ang akong yugo diha kaninyo, ug pagtuon kamo gikan kanako; kay ako maaghop ug mapaubsanon sa kasing-kasing, ug makakaplag kamog pahulay alang sa inyong mga kalag. Kay masayon ang akong yugo, ug magaan ang akong luwan."
Verse: <lbl>Matthew 17:20</lbl>

Kanila mitubag siya nga nag-ingon, "Tungod sa kadiyutay sa inyong pagtoo. Kay sa pagkatinuod, magaingon ako kaninyo, nga kon may pagtoo kamo nga ingon ug liso sa mustasa, makaingon kamo niining bukid, `Bumalhin ka gikan dinhi ngadto didto,` ug kini mobalhin; ug walay magamakuli alang kaninyo.
Verse: <lbl>Matthew 18:3</lbl>

Ug kanila miingon siya, "Sa pagkatinuod, magaingon ako kaninyo, nga gawas kon mangausab kamo ug mangahimong sama sa mga gagmayng bata, dili gayud kamo makasulod sa gingharian sa langit.
Verse: <lbl>Matthew 19:26</lbl>

Si Jesus mitan-aw kanila ug miingon kanila, "Sa tawo, dili kini mahimo; apan sa Dios ang tanan mahimo."
Verse: <lbl>Matthew 5:8</lbl>

"Bulahan ang mga maputli ug kasingkasing kay makakita sila sa Dios.
Verse: <lbl>Matthew 5:9</lbl>

"Bulahan ang mga magbubuhat ug kadaitan, kay sila pagatawgon nga mga anak sa Dios.
Verse: <lbl>Matthew 6:28-29</lbl>

Ug nganong mabalaka man kamo bahin sa bisti? Palandunga ninyo ang mga lirio sa kaumahan, giunsa nila sa pagtubo; wala sila magbudlay ni magkalinyas; apan, suginlan ko kamo, nga bisan pa si Salomon sa tibuok niyang katahuman wala gani makabisti maingon sa usa kanila.
Verse: <lbl>Matthew 6:33</lbl>

Apan maoy unaha ninyo pagpangita ang gingharian ug ang pagkamatarung gikan sa Dios, ug unya kining tanang mga butanga igadugang ra kaninyo.
Verse: <lbl>Matthew 6:8</lbl>

Ayaw kamo panig-ingon kanila, kay ang inyong Amahan nasayud na sa inyong mga gikinahanglan bisan gani sa wala pa kamo makapangayo kaniya.
Verse: <lbl>Matthew 9:29</lbl>

Ug ang ilang mga mata gihikap niya nga nag-ingon, "Sumala sa inyong pagsalig mao ang mahimo lang kaninyo."
Verse: <lbl>Philippians 1:6</lbl>

Ug ako masaligon nga siya nga nagsugod ug maayong buhat diha kaninyo magapadayon sa pagbuhat aron kini mahingpit unya sa adlaw ni Jesu-Cristo.
Verse: <lbl>Philippians 4:13</lbl>

Mahimo ko ang tanang butang pinaagi kaniya nga nagapalig-on kanako.
Verse: <lbl>Proverbs 11:25</lbl>

Ang kalag nga mahinatagon mahimong matambok; Ug kadtong nagabisibis pagabisibisan usab sa iyang kaugalingon.
Verse: <lbl>Proverbs 16:22</lbl>

Ang salabutan maoy usa ka atabay nga tuburan sa kinabuhi niadtong nagabaton niini; Apan ang pagsaway sa mga buang mao ang ilong binuang.
Verse: <lbl>Proverbs 17:22</lbl>

Ang kasingkasing nga malipayon maoy usa ka maayong tambal; Apan ang usa kamasulob-on nga espiritu nagapauga sa mga bukog.
Verse: <lbl>Proverbs 3:13-14</lbl>

Malipayon ang tawo nga makakaplag sa kaalam, Ug ang tawo nga makakab-ut sa pagsabut.  Kay ang pagpakabaton niini labi pang maayo kay sa pagmanggad sa salapi, Ug ang kaayohan niini labaw pa kay sa fino nga bulawan.
Verse: <lbl>Proverbs 3:5-6</lbl>

Sumalig ka kang Jehova sa bug-os mong kasingkasing, Ug ayaw pagsalig sa imong kaugagalingong salabutan: sa tanan nimong mga dalan ilha siya, Ug siya magamando sa imong mga alagianan.
Verse: <lbl>Psalm 103:2-5</lbl>

Dayegon mo si Jehova, Oh kalag ko, Ug ayaw hikalimti ang tanan niyang mga kaayohan: Nga mao ang nagapasaylo sa tanan mong kasal-anan; Nga mao ang nagaayo sa tanan mong mga balatian; Nga mao ang nagabawi sa imong kinabuhi gikan sa pagkalaglag; Nga mao ang nagapurongpurong kanimo sa mahigugmaong-kalolot ug sa malomong mga kalooy; Nga mao ang nagatagbaw sa maayong mga butang sa imong tinguha, Aron nga ang imong pagkabatanon nabag-o sama sa agila.
Verse: <lbl>Psalms 100:5</lbl>

Kay si Jehova maayo man; ang iyang mahigugmaong-kalolot nagapadayon sa walay katapusan, Ug ang iyang pagka-matinumanon ngadto sa tanang mga kaliwatan.
Verse: <lbl>Psalms 11:1-3</lbl>

Kang Jehova midangup ako: Unsaon ninyo pag-ingon sa akong kalag: Kumalagiw ka ngadto sa bukid ingon sa usa ka langgam; Kay, ania karon, ang mga dautan nagabawog sa pana, Ginaandam nila ang ilang mga udyong sa ibabaw sa pisi, Aron sa pagpana gikan sa kangitngit niadtong mga matul-id sa kasingkasing;  Kong ang mga patukoranan pagagun-obon, Unsa man ang arang mahimo sa matarung?
Verse: <lbl>Psalms 111:3</lbl>

Dungganon ug halangdon ang iyang buhat; Ug ang iyang pagkamatarung nagalungtad sa walay katapusan.
Verse: <lbl>Psalms 113:3</lbl>

Gikan sa pagsilang sa adlaw ngadto sa pagsalop niini Pagadayegon ang ngalan ni Jehova.
Verse: vPsalms 119:105</lbl>

Ang imong pulong maoy lamparahan sa akong mga tiil, Ug kahayag sa akong alagianan.
Verse: <lbl>Psalms 128:5</lbl>

Si Jehova magapanalangin kanimo gikan sa Sion: Ug masud-ong mo ang kaayohan sa Jerusalem sa tanang mga adlaw sa imong kinabuhi.
Verse: <lbl>Psalms 147:7-8</lbl>

Manag-awit kamo kang Jehova nga adunay mga pasalamat; Manag-awit kamo nga adunay alpa ngadto sa atong Dios, Nga nagatabon sa kalangitan sa mga panganod, Nga nagatagana sa ulan alang sa yuta, Nga nagapaturok sa balili ibabaw sa kabukiran.
Verse: <lbl>Psalms 27:14</lbl>

Usa ka butang ang gipangayo ko kang Jehova, nga pagapangitaon Ko: Nga makapuyo ako sa balay ni Jehova sa tanang mga adlaw sa akong kinabuhi, Aron sa pagtan-aw sa katahum ni Jehova. Ug sa pagpakisayud sa iyang templo.
Verse: <lbl>Psalms 27:5</lbl>

Kay sa adlaw sa kasamok pagatagoan niya ako sa iyang puloyanan: Diha sa tabil sa iyang balongbalong pagatagoan niya ako; Ituboy niya ako sa ibabaw sa usa ka bato.
Verse: <lbl>Psalms 33:5</lbl>

Siya nahagugma sa pagkamatarung ug sa justicia: Ang yuta napuno sa mahigugmaong-kalolot ni Jehova.
Verse: <lbl>Psalms 34:14</lbl>

Pahalayo ka gikan sa dautan, ug buhaton mo ang maayo; Pangitaon mo ang pakigdait, ug sundon mo kini.
Verse: <lbl>Psalms 40:8</lbl>

Nagakalipay ako sa pagbuhat sa imong kabubut-on, Oh Dios ko; Oo, ang imong Kasugoan ania sa sulod sa akong kasingkasing.
Verse: <lbl>Psalms 62:1</lbl>

Sa Dios lamang nagahulat sa hilum ang akong kalag: Gikan kaniya moabut ang akong kaluwasan.
Verse: <lbl>Psalms: 18:28</lbl>

Kay ikaw magadagkut sa akong lamparahan: Si Jehova nga akong Dios magahayag sa akong kangitngit.
Verse: <lbl>Revelation 21:5</lbl>

Ug ang naglingkod sa trono miingon, "Tan-awa, ginabag-o ko ang tanang mga butang." Usab miingon siya, "Isulat mo kini, kay kining mga pulonga kasaligan ug matuod."
Verse: <lbl>Romans 1:17</lbl>

Kay diha sa Maayong Balita ginapadayag ang pagkamatarung sa Dios, nga pinaagi sa pagtoo ngadto sa pagtoo, sumala sa nahisulat nga nagaingon, "Mabuhi ang namatarung pinaagi sa pagtoo."
Verse: <lbl>Romans 5:5</lbl>

Ug ang paglaum dili mopahigawad kanato kay ang gugma sa Dios gikahuwad man nganhi sa atong mga kasingkasing pinaagi sa Espiritu Santo nga gikahatag kanato.









1







Title:Chronicles (2)
<lbl>4:2</lbl> Siya usab naghimo sa dagatdagat nga tinunaw napulo ka maniko gikan sa usang ngilit ngadto sa usa ka ngilit maglibut: ug ang kahabogon niana lima ka maniko; ug usa ka badlis nga katloan ka maniko gilibut pagputos niana.

<lbl>4:3</lbl> Ug sa ilalum niini mao ang sama-sama sa mga vaca, nga naglibut niini, sa napulo ka maniko, nga naglibut sa dagatdagat. Ang mga vaca may duha ka laray nga gihulma sa diha nga kini gitunaw.

<lbl>4:4</lbl> Kini nagtindog ibabaw sa napulo ug duha ka vaca, totolo nagaatubang paingon sa amihanan, ug totolo nagaatubang paingon sa amihanan, ug totolo nagaatubang paingon sa kasadpan, ug totolo nagaatubang paingon sa habagatan, ug ang totolo nagaatubang paingon sa silangan: ug ang dagatdagat gibutang sa ibabaw niini, ug ang tanan nga likod niini dapit sa sulod.

<lbl>4:5</lbl> Ug kini dapal ang gibag-on; ug ang ngilit niini gihimo sama sa ngilit sa usa ka copa, sama sa bulak sa lirio, kini makasalud ug kasudlan sa totolo ka libo ka bato.

<lbl>4:6</lbl> Siya naghimo usab sa napulo ka hulonawan, ug gibutang ang lima sa diha too nga dapit, ug lima diha sa wala, aron sa paghugas diha niana; sa mga butang nga apil sa halad-nga-sinunog ilang huhugasan diha niana; apan ang dagatdagat alang lamang sa mga sacerdote sa pagpanghugas.

<lbl>4:7</lbl> Ug iyang gihimo ang napulo ka mga tangkawan nga bulawan sumala sa tulomanon mahitungod niana; ug iyang gibutang kini sa sulod sa templo, lima diha sa toong kamot, ug lima diha sa wala.

<lbl>4:8</lbl> Ug siya naghimo usab ug napulo ka lamesa, ug gibutang kini sa sulod sa templo, lima diha sa too nga kiliran, ug lima diha sa wala. Ug siya naghimo sa usa ka gatus ka dolang nga bulawan.

<lbl>4:9</lbl> Labut pa iyang gihimo ang sawang sa mga sacerdote, ug ang dakung sawang, ug mga pultahan alang sa sawang, ug gihal-opan ang mga pultahan niini sa tumbaga.

<lbl>4:10</lbl> Ug iyang gibutang ang dagatdagat dapit sa too nga kiliran sa balay paingon sa silangan, paingon sa habagatan.

<lbl>4:11</lbl>  Ug gihimo ni Huram ang mga kolon ug ang mga pala, ug ang mga dolang. Busa gitapus ni Huram ang pagbuhat sa bulohaton nga iyang gibuhat alang sa hari nga si Salomon diha sa balay sa Dios.

<lbl>4:12</lbl> Ang duruha ka haligi, ug ang mga panaksan, ug ang duruha ka ulo nga dinha sa tumoy sa mga haligi, ug ang duruha ka linala aron sa pagtabon sa duruha ka panaksan nga dinha sa tumoy sa mga haligi,

<lbl>4:13</lbl> Ug ang upat ka gatus ka granada alang sa duruha ka linala; duruha ka laray sa granada alang sa tagsatagsa ka linala, aron sa pagtabon sa duruha ka panaksan sa mga ulo nga dinha sa ibabaw sa mga haligi.

<lbl>4:14</lbl> Iya usab nga gihimo ang mga patindoganan, ug ang mga hulonawan iyang gihimo sa ibabaw sa mga patindoganan;

<lbl>4:15</lbl> Usa ka dagatdagat, ug ang napulo ug duha ka vaca sa ilalum niana.

<lbl>4:16</lbl> Ang mga kolon usab, ug ang mga pala, ug ang mga kaw-it sa mga unod, ug ang tanang mga sudlanan niana, gihimo ni Huram nga iyang amahan alang kang Salomon nga hari, alang sa balay ni Jehova, sa masinaw nga tumbaga.

<lbl>4:17</lbl> Diha sa kapatagan sa Jordan gitunaw sa hari kini, diha sa kolonon nga yuta sa taliwala sa Suchot ug sa Seredat.

<lbl>4:18</lbl> Sa ingon niini gihimo ni Salomon kining mga sudlanan nga daghan kaayo: kay ang gibug-aton sa tumbaga wala hibaloi.

<lbl>4:19</lbl> Ug gihimo ni Salomon ang tanang mga sudlanan nga diha sa balay sa Dios, ang bulawan nga halaran usab, ug ang mga lamesa diin ang tinapay nga gibutang sa atubangan sa Dios itungtong;

<lbl>4:20</lbl> Ug ang mga tangkawan uban ang mga lamparahan niana, aron sa pagpasiga sumala sa tulomanon sa atubangan sa balaang dapit, sa lunsay nga bulawan;

<lbl>4:21</lbl> Ug ang mga bulak, ug ang mga lamparahan, ug ang mga kompit, mga bulawan, ug kana sa lunsay nga bulawan;

<lbl>4:22</lbl> Ug ang mga pinggan nga gagmay, ug ang mga dolang, ug ang mga cuchara, ug ang mga sangga sa kalayo, sa lunsay nga bulawan. Ug mahitungod sa alagianan sa pagsulod sa balay, ang mga pultahan nga dapit sa sulod niana alang sa labing balaan nga dapit, ug ang mga pultahan, sa balay kong sayron sa templo, binuhat sa mga bulawan.
<lbl>5:1</lbl> Sa ingon niana ang tanang buhat nga gibuhat ni Salomon alang sa balay ni Jehova natapus. Ug gidala ni Salomon sa sulod ang mga butang nga gipahanungod ni David nga iyang amahan, bisan ang salapi, ug ang bulawan, ug ang tanan nga mga sudlanan, ug gibutang kini sa mga tipiganan sa balay sa Dios.

<lbl>5:2</lbl> Unya gitigum ni Salomon ang mga anciano sa Israel, ug ang tanang mga pangulo sa mga kabanayan, ang mga principe sa mga balay sa mga amahan sa mga anak sa Israel, ngadto sa Jerusalem, aron sa pagdala sa arca sa tugon ni Jehova gikan sa ciudad ni David, nga mao ang Sion.

<lbl>5:3</lbl> Unya ang tanan nga mga tawo sa Israel nanagtigum pagtingub sa ilang kaugalingon ngadto sa hari sa fiesta, nga mao ang sa ikapito ka bulan.

<lbl>5:4</lbl> Ug ang tanang mga anciano sa Israel ming-adto: ug ang mga Levihanon mingkuha sa arca;

<lbl>5:5</lbl> Ug ilang gidala ang arca, ug ang balong-balong nga pagatiguman, ug ang tanang mga balaang sudlanan nga diha sa Balong-balong; kini mao ang gipanagdala sa mga sacerdote nga mga Levihanon.

<lbl>5:6</lbl> Ang hari nga si Salomon ug ang tibook nga katilingban sa Israel nga nangatigum ngadto kaniya, diha sa atubangan sa arca, nanaghalad sa mga carnero ug mga vaca, nga dili maisip ni maihap tungod sa gidaghanon.

<lbl>5:7</lbl> Ug gidala sa mga sacerdote sa sulod ang arca sa tugon ni Jehova ngadto sa dapit niini, ngadto sa balaang dapit sa balay, bisan ngadto sa labing balaan nga dapit, bisan sa ilalum sa mga pako sa querubin.

<lbl>5:8</lbl> Kay ang mga querubin nanagbuklad sa ilang mga pako ibabaw sa dapit sa arca, ug ang mga querubin nagtabon sa arca ug sa mga yayongan ibabaw niana.

<lbl>5:9</lbl> Ug ang mga yayongan mga hatag-as ra kaayo nga ang mga tumoy sa mga yayongan nangakita gikan sa arca sa atubangan sa balaang dapit; apan dili kini makita sa gawas: ug didto anaa kini hangtud niining adlawa.

<lbl>5:10 Walay bisan unsa diha sa sulod sa arca gawas ang duruha ka papan nga bato nga gibutang ni Moises didto sa Horeb, sa diha nga si Jehova naghimo sa usa ka tugon uban sa mga anak sa Israel, sa diha nga minggula sila gikan sa Egipto.

<lbl>5:11</lbl> Ug nahitabo, sa diha nga ang mga sacerdote nanghigula gikan sa balaang dapit (kay ang tanang mga sacerdote nga dinha nanagbalaan sa ilang kaugalingon, ug wala magbantay sa ilang mga pagbanusbanus;

<lbl>5:12</lbl> Ang mga Levihanon usab nga mga mag-aawit, silang tanan, bisan si Asaph, si Heman, si Jeduthun, ug ang ilang mga anak nga lalake ug ang ilang mga kaigsoonan, nanagsul-ob sa fino nga lino, uban sa mga piyangpiyang ug mga tulonggon nga kinuldasan, ug mga alpa, nanagtindog dapit sa silangan nga tumoy sa halaran, ug uban kanila ang usa ka gatus ug kaluhaan ka mga sacerdote nga nanagpatunog sa mga trompeta);

<lbl>5:13</lbl> Ug nahitabo nga ang mga magtutonog sa trompeta ug mga mag-aawit daw usa, aron sa paghimong usa ka lanog nga madungog sa pagdayeg ug pagpasalamat kang Jehova; ug sa diha nga gipatugbaw nila ang ilang tingog uban ang mga trompeta ug mga piyangpiyang ug mga tulonggon sa musica, ug nagdayeg kang Jehova, ug nga nagaingon: Kay siya maayo; kay ang iyang mahigugmaong-kalolot nagapadayon sa walay katapusan; nga unya ang balay napuno sa usa ka panganod, bisan ang balay ni Jehova,

<lbl>5:14</lbl> Sa pagkaagi nga ang mga sacerdote wala na makapadayon sa pag-alagad tungod sa panganod; kay ang himaya ni Jehova nakapuno sa balay sa Dios.
<lbl>6:1</lbl> Unya namulong si Salomon: Si Jehova namulong nga siya buot mopuyo sa mabagang kangitngit.

<lbl>6:2</lbl> Apan ako nagtukod kanimo sa usa ka balay nga puloy-anan, ug usa ka dapit alang kanimo nga pagapuy-an sa walay katapusan.

<lbl>6:3</lbl> Ug milingi ang hari, ug gipanalanginan ang tibook katilingban sa Israel: ug ang tibook nga katilingban sa Israel nanindog.

<lbl>6:4</lbl> Ug siya miingon: Dalayegon si Jehova, ang Dios sa Israel, nga namulong sa iyang baba kang David nga akong amahan, ug tungod sa iyang mga kamot nagtuman niini nga nagaingon:

<lbl>6:5</lbl> Sukad sa adlaw nga gidala ko ang akong katawohan gikan sa yuta sa Egipto, wala ako magpili ug ciudad gikan sa tanang mga banay sa Israel aron sa pagtukod sa balay diha aron nga ang akong ngalan anha diha; ni magpili ako kang bisan kinsang tawo nga mamahimong principe sa akong katawohan nga Israel:

<lbl>6:6</lbl> Apan gipili ko ang Jerusalem, aron ang akong ngalan mahiadto didto, ug nagpili kang David aron mahimong anaa sa ibabaw sa akong katawohan nga Israel.

<lbl>6:7</lbl> Karon diha sa kasingkasing ni David nga akong amahan ang pagtukod sa usa ka balay alang sa ngalan ni Jehova, ang Dios sa Israel.

<lbl>6:8</lbl> Apan si Jehova namulong kang David nga akong amahan: Tungod kay anaa sa imong kasingkasing ang pagtukod sa usa ka balay alang sa akong ngalan, ikaw naghimo sa maayo nga kini anaa sa imong kasingkasing:

<lbl>6:9</lbl> Bisan pa niana dili mo tukoron ang balay; kondili nga ang imong anak nga lalake nga mogula gikan sa imong mga hawak, siya ang magatukod sa balay alang sa akong ngalan.

<lbl>6:10</lbl> Ug gihimo ni Jehova ang iyang pulong nga iyang gipamulong; kay ako gipatindog nga ilis kang David nga akong amahan, ug naglingkod sa trono sa Israel, sumala sa gisaad ni Jehova, ug nagtukod sa balay alang sa ngalan ni Jehova, ang Dios sa Israel.

<lbl>6:11</lbl> Ug didto gibutang ko ang arca, diin sa sulod niana mao ang tugon ni Jehova, nga iyang gihimo uban sa mga anak sa Israel.

<lbl>6:12</lbl> Ug siya mitindog sa atubangan sa halaran ni Jehova sa atubangan sa tibook nga katilingban sa Israel, ug gibayaw ang iyang mga kamot.

<lbl>6:13</lbl> (Kay si Salomon naghimo sa usa ka tumbagang pulpito, lima ka maniko ang gitas-on, ug lima ka maniko ang gilapdon, ug totolo ka maniko ang kahabogon, ug gipamutang kini sa kinataliwad-an sa sawang; ug sa ibabaw niana siya mitindog ug giluhod ang iyang mga tuhod sa atubangan sa tibook nga katilingban sa Israel, ug gibayaw niya ang iyang mga kamot paingon sa langit);

<lbl>6:14</lbl> Ug siya miingon: Oh Jehova, ang Dios sa Israel, walay Dios nga sama kanimo, sa langit, kun sa ibabaw sa yuta; nga nagtuman sa tugon ug sa mahigugmaong-kalolot uban sa imong mga alagad, nga nagalakaw sa imong atubangan uban sa bug-os nilang kasingkasing;

<lbl>6:15</lbl> Nga nagbantay uban sa imong alagad nga si David nga akong amahan niadtong imong gisaad kaniya: Oo, ikaw namulong uban sa imong baba, ug nagtuman niana uban sa imong kamot, nga sama niining adlawa.

<lbl>6:16</lbl> Busa karon, Oh Jehova, ang Dios sa Israel, bantayi uban sa imong alagad nga si David nga akong amahan kadtong imong gisaad kaniya, nga nagaingon: Walay makulang kanimo nga usa ka tawo sa akong mga mata aron sa paglingkod sa trono sa Israel, kong ugaling ang imong mga anak magabantay lamang sa ilang dalan, sa paglakat sa akong Kasugoan ingon sa imong paglakat sa atubangan ko.

<lbl>6:17</lbl> Busa karon, Oh Jehova, ang Dios sa Israel, himoa nga matuoron ang imong pulong, nga imong gipamulong sa imong alagad nga si David.

<lbl>6:18</lbl> Apan mopuyo ba gayud ang Dios uban sa mga tawo sa yuta? Ania karon, ang langit sa kalangitan dili makapaarang kanimo; unsa pa ang pagkaubos kining balay nga akong gitukod!

<lbl>6:19</lbl> Bisan pa niini magtagad ka unta sa pag-ampo sa imong alagad, ug sa iyang pagpangamuyo, Oh Jehova nga akong Dios, sa pagpamati sa pagtu-aw ug sa pag-ampo nga giampo sa imong alagad sa atubangan mo;

<lbl>6:20</lbl> Nga ang imong mga mata mabuka unta nganhi niining balaya sa adlaw ug gabii, bisan paingon sa dapit diin ikaw namulong nga ikaw magabutang sa imong ngalan didto; sa pagpamati sa pag-ampo nga igaampo sa imong alagad paatubang niining dapita.

<lbl>6:21</lbl> Ug mamati ka sa mga pagpangamuyo sa imong alagad, ug sa imong katawohan nga Israel, sa diha nga sila mag-ampo paatubang niining dapita: Oo, mamati ka gikan sa imong dapit inga puloy-anan, bisan gikan sa langit; ug sa diha nga ikaw makadungog, magpasaylo ka.








1







Title:Colosas
COLOSAS
   
   <b><lbl>1 •</lbl></b> <lbl>1</lbl> Gikan ni Pablo, apostol ni Cristo Jesus tungod sa kabubut-on sa Diyos, ug ni Timoteo nga atong igsoon: 
   <lbl>2</lbl> Alang sa mga santos sa Colosas, matoohon tang kaigsoonan ni Cristo. Dawata ang grasya ug kalinaw gikan sa Diyos atong Amahan, ug ni Cristo Jesus atong Ginoo. <lbl>3</lbl> Salamat sa Diyos, ang amahan ni Cristo Jesus nga atong Ginoo! 
   Sa kanunay nag-ampo mi alang ninyo. <lbl>4</lbl> Kay nahibaw-an namo ang inyong pagtoo ni Cristo Jesus ug ang gugma sa tanang santos. Sa pagkatinuod, nagpaabot mong malaomon sa kabiling gitagana kaninyo sa Langit <lbl>5</lbl> ug nga inyong nadunggan pinaagi sa pulong sa kamatuoran. Kining maayong balita <lbl>6</lbl> nga naa na ninyo, namunga ug mitubo sa tibuok kalibotan sama sa nahitabo taliwala ninyo sukad sa pagdawat ini ug pagsabot sa gasa sa Diyos sa kinatibuk-ang kamatuoran. 
   <lbl>7</lbl> Nakakat-on mo ini kang Epafras, ang atong pinanggang kauban sa pag-alagad ni Cristo. Matinud-anon siyang nag-alagad ni Cristo sa pagtabang namo. <lbl>8</lbl> Siyay nagpahinumdom sa inyong gugma namo tungod sa espiritu. <lbl>9</lbl> Busa, sa pagkabati namo, wala nay hunong ang among pag-ampo sa Ginoo alang ninyo. Matugkad unta ninyo ang hingpit nga kahibawo sa iyang kabubut-on pinaagi sa tanang gasa sa kaalam ug sa espirituhanong panabot. 
   <lbl>10</lbl> Hinaot nga ang inyong pagkinabuhi angayan alang sa Ginoo ug hingpit nga makapahimuot niya. Mamunga unta mo sa tanan ninyong buhat ug motubo sa kahibawo sa Diyos. 
   <lbl>11</lbl> Makusgan unta mo sa tanan nga gipaambit sa Himaya sa Diyos. Sa ingon, makabaton mog taas nga pailob ug molahutay nga malipayon. 
   <lbl>12</lbl> Pasalamati kanunay ang Amahan sa iyang pag-andam nato sa pagdawat sa atong bahin nga kabilin sa mga santos sa gingharian sa kahayag. <lbl>13</lbl> Giluwas ta sa gahom sa kangitngit ug gidala sa gingharian sa pinangga niyang anak. <lbl>14</lbl> Diha niya giluwas ta ug gipasaylo. 
   
   Si Jesus ang sinugdan sa tanan 
   <lbl>• 15</lbl> Larawan siya sa Diyos
    nga dili makita, ang panganay sa tanang binuhat. 
   <lbl>16</lbl> Diha niya gibuhat ang tanang butang
   nga makita ug dili makita: 
   ang mga trono, mga hari, mga gahom...
   ang tanan gihimo pinaagi niya ug alang niya.
   <lbl>17</lbl> Siya na ang Siya, sa wala pa ang tanan,
   ug diha niya ang tanang butang.
   <lbl>18</lbl> Ulo siya sa lawas, ang Simbahan;
   ang sinugdan,
   ang unang gibanhaw sa mga patay aron mag-una sa tanan. 
   <lbl>19</lbl> Kay nahimuot ang Diyos nga ang kahingpitan magpabilin niya. 
   <lbl>20</lbl> Gimbut-an sa Diyos nga pinaagi ni Cristo 
   mapahiuli ang tanan diha 
   ug pinaagi niya, sa iyang pagpaagas og dugo sa Krus,
   gimugna sa Diyos ang kalinaw
   dinhi sa yuta ingon man sa Langit. 
   <lbl>• 21</lbl> Kamo mismo layo ug masinupakon sa Diyos kaniadto tungod sa daotang binuhatan. <lbl>22</lbl> Apan karon gipahiuli namo. Ang Diyos nagpahiuli ninyo pinaagi sa pagtugyan sa kamatayon sa lawas ni Cristo, aron makaatubang mo niya nga walay sala, balaan ug putli. <lbl>23</lbl> Barog nga lig-on sa sukaranan sa pagtoo ug pabilin sa gilaoman. Ibutang sa hunahuna ang Ebanghelyo nga nadungog. Kay gitudlo ni sa tanang binuhat ubos sa langit. Ako, si Pablo, ang nag-alagad niya. 
   <lbl>24</lbl> Nalipay ko karon bisan sa akong giantos alang ninyo. Gihingpit ko sa kaugalingong lawas ang nakulang sa pag-antos ni Cristo alang sa iyang lawas, ang Simbahan. <lbl>25</lbl> Gialagaran nako ang Simbahan sukad nga gitugyan kanako sa Diyos ang kaakohan aron matuman ang iyang plano alang ninyo. <lbl>26</lbl> Ang gipasabot ko mao nga ang kahibulongang tuyo gitago sa daghang katuigan ug kaliwatan. Apan karon gipadayag na sa Diyos ngadto sa iyang mga balaan. 
   <lbl>27</lbl> Buot sa Diyos nga mahibaw-an nila ang mga bahandi sa iyang Himaya nga gitagana sa kahibulongan niyang laraw alang sa katawhang pagano: Si Cristo naa ninyo ug maglaom unta mo sa Himaya sa Diyos. 
   <lbl>28</lbl> Si Cristo ang among gisangyaw. Nagpahimangno ug nagtudlo mi sa tanan mahitungod sa tinuod nga kaalam. Malaomon mi nga mahingpit ang tanan diha ni Cristo. <lbl>29</lbl> Busa, naningkamot ko ug nakigbisog inabagan sa kusog ni Cristo nga gamhanang nagbuhat dinhi nako. 
   
   Himoa si Cristo Jesus nga inyong Doktrina 
   <b><lbl>2 •</lbl></b> <lbl>1</lbl> Buot ko nga mahibaw-an ninyog giunsa ko pagpakigbisog tungod ug alang ninyo, sa taga Laodicea ug sa uban nga wala ko maatubang paghimamat. <lbl>2</lbl> Nag-ampo ko nga madasig ang tanan. Hinaot nga magbarog mo diha sa gugma aron maangkon ninyo ang tanang bahandi sa hingpit nga panabot, ug masayran ang misteryo sa Diyos, si Cristo mismo. <lbl>3</lbl> Diha niya natago ang tanang bahandi sa kaalam ug kahibawo. 
   <lbl>4</lbl> Busa, paningkamoti nga dili mo malingla sa madanihong pangatarongan. <lbl>5</lbl> Bisag layo ko, ang akong espiritu nag-uban ninyo. Nalipay kong naghunahuna sa kalig-on sa inyong disiplina ug pagtoo ni Cristo. 
   <lbl>6</lbl> Kon gidawat ninyo si Cristo Jesus isip Ginoo, himoa siya nga inyong doktrina. <lbl>7</lbl> Pagamota ug pasukara ang kaugalingon diha niya. Himoa ang pagtoo nga inyong prinsipyo sumala sa gitudlo kaninyo. Hatagi siya sa nag-awas-awas nga pasalamat. 
   <lbl>8</lbl> Paninguhaa nga dili mo malingla sa pilosopiya o bisag unsang haguka nga diskurso - tawhanon kaayong mga pagtulon-an. Dili ni linamdagan ni Cristo, kondili sa kalibotanong kaalam. <lbl>9</lbl> Diha niya naa ang kahingpitan sa tawhanong porma sa Diyos. <lbl>10</lbl> Ulo siya sa tanang gahom ug awtoridad sa kalibotan. Diha niya makaangkon mo sa tanang butang. 
   
   Gibunyagan ug gibanhaw
   <lbl>• 11</lbl> Diha ni Cristo Jesus natinuli mo, apan dili sa tawhanong kamot nga sa hingpit nagkuha gikan ninyo sa lawas sumala sa unod. <lbl>12</lbl> Ang akong gipasabot mao ang bunyag. Sa pagdawat ninyo ini gilubong mo uban ni Cristo; mabanhaw sab mo uban niya, kay nagtoo man mo sa gahom sa Diyos nga nagbanhaw niya sa mga patay. 
   <lbl>13</lbl> Patay sab mo kaniadto. Nakasala mo. Sa samang higayon dili mo tinuli. Apan gibuhi mo sa Diyos uban ni Cristo. Gipasaylo niya ang tanan tang kasal-anan <lbl>14</lbl> ug gigisi ang listahan sa atong utang, ang mga lagda nga nagsang-at og pasangil batok nato. Giwagtang niya ang tanan nga iyang gilansang sa Krus. <lbl>15</lbl> Gihuboan niya sa gahom ang mga hari ug mga awtoridad ug gipakaulawan atubangan sa tibuok kalibotan unya, giguyod daw mga piniriso. 
   
   Mga walay pulos nga doktrina 
   <lbl>• 16</lbl> Ayawg tugot nga sawayon mo tungod sa matang sa pagkaon o ilimnon o tungod sa inyong walay pagpanumbaling sa bisag unsang pyesta, sa bag-ong bulan o sa Adlaw sa Pahulay. <lbl>17</lbl> Kining tanan anino lang sa umaabot sanglit ang kamatuoran mao man si Cristo. <lbl>18</lbl> Ayawg pasagdi nga ilogon siya sa mga tawong nagtanyag og tinoohan sa kahadlok ug pagsimba sa mga anghel. Sa pagkatinuod, gidayeg nila ang kaugalingong panan-aw. Nanghambog sila sa walay hinungdang panghunahuna, <lbl>19</lbl> inay magpabiling lig-on diha sa ulo nga si Cristo. Gibuhi ug gihiusa niya ang tibuok lawas sa kuting sistema sa mga ugat ug lutahan, ug nagpatubo ini sumala sa plano sa Diyos. 
   <lbl>20</lbl> Kon tinuod nga namatay mo uban ni Cristo ug nakalingkawas sa mga baroganan sa kalibotan, nganong nagpatudlo man mo nga morag sakop pa sa kalibotan? <lbl>21</lbl> "Ayawg kan-a, ayawg tilawi, ayawg hikapa..." <lbl>22</lbl> Mga tawhanong lagda ni ug pagtulon-an mahitungod sa mga butang nga malata, madugta ug mahanaw. <lbl>23</lbl> Morag lawom ang maong mga pagtulon-an, kay gahisgot mag relihiyon, pagpaubos ug pagsalikway sa kaugalingon. Apan ang tinuod, walay kapuslanan sa pagbuntog sa kahakog! 
   
   Ang mga butang langitnon
   <b><lbl>3 •</lbl></b> <lbl>1</lbl> Busa, kon nabanhaw mo uban ni Cristo, pangitaa ang tua sa, diin si Cristo naglingkod sa tuo sa Diyos. <lbl>2</lbl> Tinguhaa ang mga butang nga naa sa ibabaw, dili ang kalibotanon, <lbl>3</lbl> kay namatay na mo, ug natago diha sa Diyos ang inyong kinabuhi uban ni Cristo. <lbl>4</lbl> Sa pag-padayag ni Cristo, atong kinabuhi, sa kaugalingon, ipadayag pod mo uban niya sa Himaya. 
   <lbl>5</lbl> Busa, patya ang kalibotanon sa inyong kinabuhi. Sa ato pa, ang kahilayan, kalaw-ay, ang mapatuyangong kauwag, ang mga daotang tinguha ug kahakog, usa ka paagi sa pagsimba sa mga diosdios. <lbl>6</lbl> Kini ang nakapasilaob sa kapungot sa Diyos! 
   <lbl>7</lbl> Sulod sa usa ka panahon inyo ning gisunod, ug nagkayamokat ang inyong pagpuyo. <lbl>8</lbl> Busa, isalikway ang tanan: ang kapungot, ang yawan-ong tinguha ug pagdumot. Ayawg litok og abusadong mga pulong. Ayawg pamakak sa usag usa. 
   
   Isul-ob ang bag-ong pagkatawo 
   <lbl>• 9</lbl> Gihuboan mo sa daang pagkatawo ug sa panghunahuna ini aron <lbl>10</lbl> isul-ob ang bag-o padulong sa kahingpitan sa kahibawo. Gibag-o ni sumala sa kasamahan sa Magbubuhat. <lbl>11</lbl> Busa, walay kalainan tali sa mga Judio ug Griyego, tinuli ug pisot. Wala nay dumuduong, luog, ulipon o gawasnon. Hinunoa, si Cristo ang tanan ug naa siya sa tanan. 
   <lbl>12</lbl> Busa, sul-obi ang kaugalingon sa angay sa katawhang pinili sa Diyos, kay balaan ug pinangga mo niya. Isul-ob ang kaluoy, kaaghop, paubos, kalumo ug pailob. 
   <lbl>13</lbl> Magpailobay mo sa usag usa ug magpasayloay, kon dunay panagbangi. Ingon nga ang Ginoo nakapasaylo ninyo, magpasayloay mo. <lbl>14</lbl> Kon nasul-ob na ninyo kining tanan, ibakos ang gugma aron mahingpit ang sinina. <lbl>15</lbl> Hinaot nga ang kalinaw ni Cristo mag-awas sa inyong kasingkasing. Tungod ini gitawag mo aron mausa ka lawas. Ug pagpasalamat mo. 
   <lbl>16</lbl> Papuy-a diha ninyo ang pulong sa Diyos sa iyang kabuhong. Panudlo ug pamadlong sa usag usa pinaagi sa mga pulong sa kaalam. Uban sa mapasalamatong kasingkasing awiti ang Diyos og mga salmo, himno ug tiunayng pagdayeg. <lbl>17</lbl> Bisag unsay inyong buhaton o isulti, buhata ni sa Ngalan ni Jesus, ang Ginoo. Pasalamati ang Diyos nga Amahan pinaagi niya. 
   
   Kamasinugtanon
   <lbl>• 18</lbl> Mga asawa, itugyan ang kaugalingon sa inyong bana, sama sa buhaton ninyo alang sa Ginoo. <lbl>19</lbl> Mga bana, mahala ang asawa ug ayawg kasuk-i. <lbl>20</lbl> Mga anak, tahora ang ginikanan sa tanang butang, kay makapahimuot ni sa Ginoo. <lbl>21</lbl> Ginikanan, ayaw kaayog pig-oti ang mga anak, basig kawad-an silag kadasig. 
   <lbl>22</lbl> Mga sulogoon, tahora sa tanang butang ang inyong mga agalon, dili lang sa panahon nga naa sila aron makadawat mog pabor gikan nila, kondili sa kamatinud-anon, kay nahadlok mo sa Ginoo. <lbl>23</lbl> Bisag unsay inyong buhaton, buhata ni sa tibuok kasingkasing, alang sa Ginoo, dili sa mga tawo. <lbl>24</lbl> Sayod mo nga ang Ginoo moganti ninyo, nga ampingan niya ang inyong kabilin. Mga sulugoon mo, apan ang inyong Ginoo mao si Cristo. <lbl>25</lbl> Ang daotag binuhatan makadawat sa silot, kay walay pinalabi ang Diyos.
   
   <b><lbl>4</lbl></b> <lbl>1</lbl> Mga agalon, ihatag sa inyong su lugoon ang angay ug makataronganon, hibaw-i nga may Agalon sab mo sa Langit. 
   
   Dugang nga mga pagtulon-an 
   <lbl>• 2</lbl> Pagmakanunayon mo sa pag-ampo, bisan sa kagabhion, ug pasalamati ang Diyos. <lbl>3</lbl> Iampo mi ninyo ug ang among pagwali: Hatagan unta sa Ginoo sa mga pulong aron ikasangyaw namo ang misteryo ni Cristo. Tungod ini gigapos ko. 4</lbl> Pag-ampo pod mo nga ikapadayag ko ang unang misteryo, sumala sa kinahanglan kong buhaton. 
   <lbl>5</lbl> Trataha ninyo nga maalamon ang wala masakop sa Simbahan. Pahimusli ang tanang kahigayonan. <lbl>6</lbl> Ang inyong panagsultihay magmahigalaon unta inubanan sa kaigmat. Makahibawo unta mong mosulti sa tanan sa labing maayo nga paagi. 
   <lbl>7</lbl> Balitaan mo ni Tikico bahin nako. Pinangga ta siyang igsoon, ang maunongon kong katabang ug kauban sa gimbuhaton alang sa Diyos. <lbl>8</lbl> Gipadala ko siya aron pagbalita mahitungod nako; ug aron pagdasig ninyo. <lbl>9</lbl> Gipakuyog ko siya ni Onesimo, ang matinud-anon ug pinangga tang igsoon ug inyong kauban. Balitaan mo nila sa tanang nahitabo diri. 
   <lbl>10</lbl> Nangumusta ninyo si Aristarco, ang kauban ko sa prisohan, ingon man si Marcos, ig-agaw ni Bernabe. Giinstruksyonan na mo bahin niya. Kon makahapit siya, ayoha siyag tagad. <lbl>11</lbl> Si Jesu nga gitawag og Justo, nangumusta sab. Sila ra ang mga Judio nga kauban ko sa trabaho alang sa gingharian sa Diyos. Tungod ini nakahupay sila nako. 
   <lbl>12</lbl> Mga pangumusta pod gikan sa inyong katigulangan, si Epafras, ang maayong sulugoon ni Cristo Jesus. Kanunay siyang nakigbisog alang ninyo sa iyang pag-ampo aron mahingpit mo ug malig-on sa pangayoon kaninyo sa Diyos. <lbl>13</lbl> Sultihan tamo nga nabalaka siya pag-ayo ninyo, sama sa iyang kabalaka sa taga Laodicea ug Hierapolis. 
   <lbl>14</lbl> Mga nangumosta pod gikan ni Lucas, ang mahal tang doktor ug gikan ni Demas. <lbl>15</lbl> Unya, pangumostaha ang kaigsoonan ta sa Laodicea. Ayawg kalimot ni Nimfa ug sa simbahang nagkatigom sa iyang balay. 
   v16</lbl> Human ninyog basa ining sulata ipabasa na pod ni sa simbahan sa Laodicea. Basaha pod ang ilang sulat gikan namo. <lbl>17</lbl> Ingna si Arkipo: "Ayawg kalimot sa ministeryo nga gihatag kanimo sa Ginoo." 








5







Title:Chronicles (6)
<lbl>14:3</lbl> Kay iyanggikuha ang mga halaran, sa lumalangyaw ug ang mga hatag-as nga dapit, ug gigun-ob ang mga haligi nga bato ug giputol ang Asherim.

<lbl>14:4</lbl> Ug gisugo ang Juda sa pagpangita kang Jehova, ang Dios sa ilang mga amahan, ug sa pagbuhat sa Kasugoan ug sa sugo.

<lbl>14:5</lbl> Iya usab nga gipanguha gikan sa tanang mga ciudad sa Juda ang mga hatag-as nga dapit ug ang mga larawan sa adlaw: ug ang gingharian malinawon sa iyang atubangan.

<lbl>14:6</lbl> Ug iyang gitukod ang mga kinutaang ciudad sa Juda; kay ang yuta malinawon, ug siya walay gubat niadtong mga tuiga, tungod kay si Jehova naghatag kaniya ug pahulay.

<lbl>14:7</lbl> Kay siya namulong sa Juda: Atong tukoron kining mga ciudara, ug libutan ta sila sa mga paril, ug mga torre, mga ganghaan ug mga trangka; ang yuta ania pa sa atong atubangan kay atong gipangita si Jehova nga atong Dios; atong gipangita siya, ug siya nagahatag kanato ug pahulay bisan diin nga dapit. Busa sila nagtukod ug nag-uswag.

<lbl>14:8</lbl> Ug si Asa may usa ka panon sa kasundalohan nga nanagdala ug mga kalasag ug mga bangkaw, gikan sa Juda totolo ka gatus ka libo ug gikan sa Benjamin nga nagdala ug mga taming ug nanagbusog sa pana, duha ka gatus ug kawaloan ka libo: kining tanan mga gamhanang tawo sa kaisug.

<lbl>14:9</lbl> Ug dihay ming-abut batok kanila nga si Sera ang Etiopiahanon uban sa usa ka nga panon sa sundalo nga usa ka libo ka libo, ug totolo ka gatus sa carro; ug siya miadto kang Maresa.

<lbl>14:10</lbl> Unya si Asa migula aron sa pagsugat kaniya, ug ilang gipahamutang ang gubat diha sa walog sa Sepatax 7 sa Maresa.

<lbl>14:11</lbl> Ug si Asa mitu-aw kang Jehova nga iyang Dios, ug miingon: Jehova, walay lain gawas kanimo aron sa pagtabang, sa taliwala sa gamhanan ug kaniya nga walay kusog: tabangi kami, Oh Jehova nga among Dios; kay kami nagasalig kanimo, ug sa imong ngalan kami ming-anhi batok niining panon. Oh Jehova, ikaw ang among Dios; ayaw itugot nga ang tawo modaug batok kanimo.

<lbl>14:12</lbl> Busa si Jehova milaglag sa mga Etiopiahanon sa atubangan ni Asa, ug sa atubangan sa Juda; ug ang mga Etiopiahanon nangalagiw.

<lbl>14:13</lbl> Ug gigukod sila ni Asa uban sa iyang katawohan ngadto sa Gerar: ug may napukan sa mga Etiopiahanon nga daghan kaayo sa pagkaagi nga wala sila hing-ulii: kay sila gilaglag sa atubangan ni Jehova, ug sa atubangan sa iyang panon; ug iyang gidala ang daghan kaayong inagaw.

<lbl>14:14</lbl> Ug ilang gidasmagan ang tanang mga ciudad nga nanaglibut sa Gerar: kay ang kahadlok ni Jehova ming-abut kanila: ug ilang gitulis ang tanang mga ciudad; kay may daghang inagaw diha kanila.

<lbl>14:15</lbl> Ila usab nga gigun-ob ang mga balong-balong sa panon sa vaca ug gidala ang daghan kaayong carnero, ug mga camello, ug mingbalik ngadto sa Jerusalem.

<lbl>15:1</lbl>  Ug ang Espiritu sa Dios miabut kang Asarias ang anak nga lalake ni Obed:

<lbl>15:2</lbl> Ug siya migula sa pagsugat kang Asa, ug miingon kaniya: Pamatia ninyo ako, Asa ug tibook nga Juda ug Benjamin: si Jehova nagauban kanimo, samtang nga kamo uban pa kaniya; ug kong inyong pangitaon siya, inyo siya nga hingkaplagan; apan kong inyo siya nga isalikway, iya usab kamong isalikway.

<lbl>15:3</lbl> Karon sa usa ka hataas nga panahon ang Israel walay matuod nga Dios, ug walay usa ka matinudloong sacerdote, ug walay Kasugoan.

<lbl>15:4</lbl> Apan sa ilang kalisdanan sila mingbalik kang Jehova, ang Dios sa Israel, ug gipangita, siya ilang hingkaplagan siya.

<lbl>15:5</lbl> Ug niadtong mga panahona, walay kalinaw kaniya nga migula, ni kaniya nga misulod; apan ang dagkung mga kagubot diha sa tanang mga pumoluyo sa kayutaan.

<lbl>15:6</lbl> Ug sila nangadugmok, nasud batok sa nasud, ug ciudad batok sa ciudad; kay ang Dios nagsakit kanila sa tanang kagul-anan.

<lbl>15:7</lbl> Apan magmakusganon kamo, ug ayaw pagpaluyaha inyong mga kamot; kay ang inyong buhat pagabalusan.

<lbl>15:8</lbl>  Ug sa pagkadungog ni Asa niining mga pulonga, ug ang pagpanagna ni Obed nga manalagna, siya nagmaisugon, ug gikuha ang mga dulumtanan gikan sa tibook yuta sa Juda, ug Benjamin ug gikan sa mga ciudad nga iyang nakuha gikan sa kabungtoran sa Ephraim; ug iyang gibag-o ang halaran ni Jehova, nga diha sa atubangan sa alagianan ni Jehova.

<lbl>15:9</lbl> Ug iyang gitigum ang tibook Juda ug Benjamin, ug kanila nga nanagpuyo uban kanila gikan sa Ephraim ug sa Manases, ug gikan sa Simeon: kay sila ming-anha kaniya gikan sa Israel, sa daghan kaayo, sa diha nga nakita nila nga si Jehova nga iyang Dios nagauban kaniya.

<lbl>15:10</lbl> Busa sila nanaghiusa pagtingub sa ilang kaugalingon didto sa Jerusalem sa ikatolo ka bulan, sa ikanapulo ug lima ka tuig sa paghari ni Asa.

<lbl>15:11</lbl> Ug sila nanaghalad kang Jehova niadtong adlawa, sa inagaw nga ilang nadala, pito ka gatus nga vaca ug pito ka libong carnero.

<lbl>15:12</lbl> Ug sila ming-uyon sa usa ka pakigsaad sa pagpangita kang Jehova, ang Dios sa ilang mga amahan, uban sa bug-os nilang kasingkasing ug sa bug-os nilang kalag;

<lbl>15:13</lbl> Ug nga bisan kinsa nga dili buot mangita kang Jehova, ang Dios sa Israel, pagapatyon, bisan diyutay kun daku, bisan lalake kun babaye.

<lbl>15:14</lbl> Ug sila nanumpa kang Jehova sa usa ka makusog nga tingog, ug sa pagsinggit, ug uban sa mga trompeta, ug mga corneta.

<lbl>15:15</lbl> Ug ang tibook Juda nagkalipay tungod sa pagpanumpa; kay gipanumpa nila sa bug-os nilang kasingkasing, ug gipangita siya sa bug-os nilang tinguha; ug siya hingkaplagan nila: ug si Jehova mihatag kanila sa pagpahulay gikan sa mga dapit nga naglibut.

<lbl>15:16</lbl> Ug si Maacha usab, ang inahan ni Asa nga hari, iyang gipapahawa gikan sa pagka-reina tungod kay siya naghimo ug usa ka dulumtanan nga larawan tungod sa usa ka Ashera ug giputol ni Asa ang iyang larawan, ug gihimong abug kini, ug gisunod kini didto sa sapa sa Cedron.

<lbl>15:17</lbl> Apan ang mga hatag-as nga dapit wala panguhaa gikan sa Israel: apan bisan pa niana ang kasingkasing ni Asa hingpit sa tanan niyang mga adlaw.

<lbl>15:18</lbl> Ug iyang gidala ngadto sa balay sa Dios ang mga butang nga hinalad sa iyang amahan, ug nga siya sa iyang kaugalingon naghalad sa salapi, ug bulawan ug mga sudlanan.

<lbl>15:19</lbl> Ug wala may gubat hangtud sa ikakatloan ug lima ka tuig sa paghari ni Asa.
<lbl>16:1</lbl>  Sa ikakatloan ug unom ka tuig sa paghari ni Asa, si Baasa hari sa Israel misulong batok sa Juda, ug gitukod ang Rama, aron dili niya katugotan bisan kinsa nga mogula kun moadto kang Asa nga hari sa Juda.

<lbl>16:2</lbl> Unya gidala ni Asa ang salapi ug bulawan gikan sa mga bahandi sa balay ni Jehova ug sa balay sa hara, ug gipadala ngadto kang Ben-hadad nga hari sa Siria, nga nagpuyo sa Damasco, nga nagaingon:

<lbl>16:3</lbl> Adunay usa ka paghiusa sa taliwala kanako ug kanimo, ingon nga may paghiusa sa taliwala sa akong amahan ug sa imong amahan: Ania karon, ako nagpadala kanimo niining salapi ug bulawan; lakaw, bugtoa ang imong pagpakighiusa uban kang Baasa nga hari sa Israel, aron siya mopahawa gikan kanako.

<lbl>16:4</lbl> Ug si Ben-hadad nagpatalinghug kang hari Asa, ug gipadala ang mga capitan sa iyang mga panon sa sundalo batok sa mga ciudad sa Israel; ug ilang gilaglag ang Ijon, ug ang Dan, ug ang Abilmaim, ug ang tanang mga ciudad nga tipiganan sa Nephtali.

<lbl>16:5</lbl> Ug nahitabo, sa pagkadungog ni Baasa niana, nga iyaing gibiyaan ang pagtukod sa Rama, ug gipahunong niya ang iyang buhat.

<lbl>16:6</lbl> Unya gikuha ni Asa nga hari ang tibook Juda; ug ilang gidala ang mga bato sa Rama, ug ang troso didto, nga tungod niini si Baasa nagtukod; ug iyang gitukod didto ang Geba ug ang Mizpa.

<lbl>16:7</lbl> Ug niadtong panahona si Hanani ang manalagna miadto kang Asa hari sa Juda, ug miingon kaniya: Tungod kay ikaw misalig sa hari sa Siria, ug wala sumalig kang Jehova nga imong Dios, busa ang panon sa hari sa Siria nakagawas gikan sa imong kamot.

<lbl>16:8</lbl> Dili ba ang mga Etiopiahanon ug ang Lubim usa ka dakung panon, uban ang mga carro ug mga magkakabayo daghan gayud kaayo? Ngani, tungod kay ikaw misalig kang Jehova, iyang gitugyan sila nganha sa imong mga kamot.

<lbl>16:9</lbl> Kay ang mga mata ni Jehova nagadalagan ngadto-nganhi sa tibook yuta, aron sa pagpakita sa iyang kaugalingon nga makusganon alang kanila nga may kasingkasing nga hingpit alang kaniya. Dinhi niini ikaw naghimo ug binuang; busa kutob karon ikaw may mga gubat.

<lbl>16:10</lbl> Unya si Asa nasuko sa manalagna, ug gibalhog siya sa balay-nga bilanggoan; kay siya nasuko kaniya tungod niining butanga. Ug gidaug-daug ni Asa ang ubang katawohan sa maong panahon.

<lbl>16:11</lbl> Ug, ania karon, ang mga buhat ni Asa, ang sinugdan ug katapusan, ania karon, sila nahisulat sa basahon sa mga hari sa Juda ug Israel.

<lbl>16:12</lbl> Ug sa ikakatloan ug siyam ka tuig sa iyang paghari si Asa nasakit sa iyang tiil; ang iyang sakit daku kaayo: apan sa iyang pagkasakit siya wala mangita kang Jehova, kondili sa mga mananambal.

<lbl>16:13</lbl> Ug si Asa natulog uban sa iyang mga amahan, ug namatay sa ikakap-atan ug usa ka tuig sa iyang paghari.

<lbl>16:14</lbl> Ug ilang gilubong siya sa iyang kaugalingong lubnganan, nga gibuhat niya alang sa iyang kaugalingon didto sa ciudad ni David, ug gibutang siya sa higdaanan nga napuno sa mga pahumot ug sa mga nagkalainlaing panakot, nga giandam pinaagi sa pagkabatid sa mga mabubuhat sa pahumot: ug sila naghimo sa usa ka daku kaayong pagsunog kaniya.
<lbl>17:1 </lbl> Ug si Josaphat nga iyang anak nga lalake naghari ilis kaniya, ug nagpalig-on sa iyang kaugalingon batok sa Israel.

<lbl>17:2</lbl>  Ug iyang gibutangan sa mga kasundalohan ang tanang mga kinutaang ciudad sa Juda, ug nagbutang sa mga sundalong bantay sa yuta sa Juda, ug sa mga ciudad sa Ephraim, nga naagaw ni Asa nga iyang amahan.

<lbl>17:3</lbl> Ug si Jehova nag-uban kang Josaphat, tungod kay siya naglakat sa unang mga dalan sa iyang amahan nga si David, ug wala mangita sa mga Baal.

<lbl>17:4</lbl> Kondili nangita sa Dios sa iyang amahan, ug naglakat sa iyang mga sugo, ug wala magsunod sa mga buhat sa Israel.

<lbl>17:5</lbl> Busa gilig-on ni Jehova ang gingharian diha sa iyang kamot; ug ang tibook Juda nagbuhis ngadto kang Josaphat; ug siya may mga bahandi ug kadungganan nga madagayaon.

<lbl>17:6</lbl> Ug ang iyang kasingkasing nabayaw sa mga dalan ni Jehova: ug labut pa niini iyang gikuha ang mga hatag-as nga dapit ug ang Asherim gikan sa Juda.

<lbl>17:7</lbl> Sa ikatolo usab ka tuig sa iyang paghari iyang gipaadto ang iyang mga principe, bisan si Benhail; ug si Obadias, ug si Zacharias, ug si Nathaniel, ug si Micheas, aron sa pagtudlo didto sa mga ciudad sa Juda;

<lbl>17:8</lbl> Ug uban kanila ang mga Levihanon, bisan si Semeias, ug si Nethanias, ug si Zebadias, ug si Asael, ug si Semiramoth ug si Jonathan, ug si Adonias, ug si Tobias, ug si Tobadonias, ug mga Levihanon; ug uban kanila si Elisama ug si Joram ang mga sacerdote.

<lbl>17:9</lbl> Ug sila nanudlo didto sa Juda, nga nanagdala sa basahon sa Kasugoan ni Jehova; ug sila mingpanaw sa tanang mga ciudad sa Juda, ug nanagpanudlo sa taliwala sa katawohan.

<lbl>17:10</lbl> Ug ang pagkahadlok kang Jehova diha sa ibabaw sa tanang mga gingharian sa mga yuta nga nagalibut sa Juda, mao nga sa ingon niini sila wala na maghimo ug pakiggubat batok kang Josaphat.

<lbl>17:11</lbl> Ug ang uban sa mga Filistehanon nanagdala ug mga gasa ngadto kang Josaphat ug salapi nga alang sa buhis; ang mga taga-Arabia usab nanagdala kaniya ug mga panon sa carnero, pito ka libo ug pito ka gatus ka mga lakeng carnero, ug pito ka libo ug pito ka gatus ka mga kanding nga lake.

<lbl>17:12</lbl> Ug si Josaphat miuswag sa hilabihan gayud; ug siya nagtukod didto sa Juda sa mga castillo ug mga ciudad nga tipiganan.

<lbl>17:13</lbl> Ug siya may daghang mga buhat sa mga ciudad sa Juda; ug ang mga tawo sa gubat, ang gamhanang mga tawo sa kaisug, didto sa Jerusalem.

<lbl>17:14</lbl> Ug kini mao ang pag-ihap kanila sumala sa mga balay sa ilang mga amahan: kang Juda, ang mga capitan sa mga linibo: si Adna ang capitan, ug uban kaniya ang mga gamhanang tawo sa kaisug totolo ka gatus ka libo;








1







Title:Marco (2)
   <lbl>15</lbl> Gihatagan silag gahom sa pag-abog sa mga yawa. 
   <lbl>16</lbl> Kini ang 12: Si Simon nga gitawag og Pedro; <lbl>17</lbl> si Jaime, anak ni Zebedeo, ug si Juan, ang igsoon. Gitawag silag Boanerges, sa ato pa, "mga tawo sa dalugdog." <lbl>18</lbl> Si Andres, Felipe, Bartolome. Si Mateo, Tomas, Jaime, anak ni Alfeo, Tadeo, Simon, ang Kananeo, <lbl>19</lbl> ug si Judas Iscariote, ang mibudhi niya. 
   
   Ang sala batok sa Espiritu 
   (<lbl>Mt 12:24</lbl>; <lbl>Lc 1:15</lbl>; <lbl>Mt 9:34</lbl>)
   <lbl>• 20</lbl> Namauli sila. Ang katawhan nagpundok na pod ug dili na sila makakaon. <lbl>21</lbl> Sa pagkasayod ini sa mga paryenti giadto si Jesus aron atimanon, kay nag-ingon ang mga tawo nga nabuang siya.
   <lbl>22</lbl> Ug ang mga magtutudlo sa Balaod gikan sa Jerusalem miingon: "Ubos siya sa gahom ni Beelzebul, ang pangulo sa mga yawa nga giabog niya sa ngalan sa pangulo." 
   <lbl>23</lbl> Gitawag sila ni Jesus ug gitudloan pinaagig mga sugilanon ug sambingay. Miingon siya: "Unsaon man ni Satanas pagpagawas ni Satanas? <lbl>24</lbl> Ang nasod nga mag-unay dili makabarog. <lbl>25</lbl> Kon ang pamilya mag-iyaiya, kanang pamilyaha dili molungtad. <lbl>26</lbl> Mao sab ang mahitabo ni Satanas kon makigbatok siya sa kaugalingon ug mabahinbahin, dili makabarog. Matapos siya. <lbl>27</lbl> Walay makalungkab sa balay sa kusgan aron pagpangawat sa kabtangan nga sayonsayonon lang. Gaposon una niya ang kusgan sa dili pa siya mangawat. 
   <lbl>28</lbl> Sa pagkatinuod, ingnon tamo, ang tanang sala sa tawo pasayloon, bisan ang insulto batok sa Diyos. Way bale ang gidaghanon. <lbl>29</lbl> Apan ang magpasipala sa Espiritu Santo dili pasayloon. Pas-anon niya sa kahangtoran ang salang nahimo. <lbl>30</lbl> Mao ni ang ilang sala sa pag-ingon nila: "Giyawaan siya." 
   
   Tinuod nga pamilya ni Jesus 
   (<lbl>Mt 12:46</lbl>; <lbl>Lc 8:19</lbl>)
   <lbl>• 31</lbl> Nanganha ang inahan niya ug mga igsoon. Sa diha na sila sa gawas, gipatawag siya. <lbl>32</lbl> Ang mga tawo nga nag-alirong ni Jesus miingon kaniya: "Ang imong inahan, mga igsoong lalaki ug babaye naa sa gawas, nangita nimo." <lbl>33</lbl> Mitubag siya: "Kinsay akong inahan ug mga igsoon?" 
   <lbl>34</lbl> Gisulingsuling niya ang nag-alirong ug giingnan: "Kini ang akong inahan ug mga igsoon: <lbl>35</lbl> Ang nagtuman sa kabubut-on sa Diyos igsoon kong babaye ug lalaki ug inahan." 
   
   Ang mamumugas 
   (<lbl>Mt 13:1</lbl>; <lbl>Lc 8:4</lbl>)
   <b><lbl>4 •</lbl></b> <lbl>1</lbl> Nanudlo si Jesus pag-usab sa daplin sa lanaw diin nagkapundok na pod ang dako kaayong panon sa ka-tawhan. Busa, misulod si Jesus sa usa ka sakayan sa lanaw ug milingkod. Didto ang mga tawo sa baybayon. <lbl>2</lbl> Mitudlo siyag daghang butang pinaagi sa mga sugilanon ug sambingay ug miingon: 
   <lbl>3</lbl> "Paminaw! Ang mamumugas migawas aron pagpamugas. <lbl>4</lbl> Samtang namugas siya, nahulog ang pipila ka liso sa agianan. Nanganha ang mga langgam ug gikaon ang tanan. <lbl>5</lbl> Ang ubang liso nahulog sa batohong dapit nga dyotay rag yuta. Dali kaayong migitib ang turok tungod sa kamabaw sa yuta. <lbl>6</lbl> Sa pagsilang sa adlaw nalawos ni, kay wala man makagamot pag-ayo.<lbl>7</lbl> Ang ubang liso nahulog taliwala sa mga sampinit. Sa pagturok ini gituok pod dayon sa mga tunok. Wala makapangohay. <lbl>8</lbl> Apan pipila sa mga liso nahulog sa tabunok nga yuta. Mitubo ni ug midako. Nangohayg dag-han. Ang uban 30, ang uban 60 ug ang uban pa gyod 100 ka pilo." <lbl>9</lbl> Mipadayon si Jesus: "Ang may dalunggan, maminaw." 
   <lbl>• 10</lbl> Sa namauli na ang bagang pa-non sa katawhan, nanuol ang pipila nga misunod niya uban sa 12 ka apos-tol ug nangutana mahitungod sa mga sambingay. 
   <lbl>11</lbl> Miingon siya: Ang misteryo sa gingharian sa Diyos gihatag na kaninyo. Apan sa tua sa gawas, ang tanan gipaagig mga sambingay, <lbl>12</lbl> aron dili makakita ang mas daghang gitan-aw; dili makasabot ang mas daghang nadungog; kay kon ila nang mahimo makabig sila ug mapasaylo. 
   <lbl>• 13</lbl> Si Jesus miingon: "Wala ba ninyo masabti ang maong sambingay? Kon mao na, unsaon man ninyo pagsabot sa uban? 
   <lbl>14 Ang gipugas mao ang Pulong. <lbl>15</lbl> Ang mga tawo sa agianan diin nahulog ang liso mao ang nakadungog sa pulong. Apan mianha dayon si Satanas ug gikuha ang pulong nga natanom. 
   <lbl>16</lbl> Ang uban modawat sa pulong sama sa yutang batohon. Inigkadungog nila sa pulong ila ning dawaton nga malipayon, <lbl>17</lbl> apan dili makagamot. Busa, molungtad lang sa mubong panahon, ug mangapukan inig-abot sa kagubot ug panglutos tungod sa pulong. 
   <lbl>18</lbl> Ang uban modawat sa pulong daw taliwala sa sampinit. Sa pagkadungog <lbl>19</lbl> nagapos sila sa kabalaka ining kinabuhia, sa malimbongong paglaom nga gitanyag sa mga bahandi ug sa ubang pangandoy nga makatuok sa pulong. Ug dili ni makapamunga. 
   <lbl>20</lbl> Apan dunay uban nga modawat sa pulong sama sa tabunok nga yuta. Makadungog sila, ug ila ning itanom sa kasingkasing unya, mamunga sa maka-30 and uban, ang uban sa maka-60 ug ang uban pa gyod sa maka-100 ka pilo." 
   
   Ang sambingay sa suga 
   (<lbl>Mt 10:26</lbl>; <lbl>Lc 8:16</lbl>)
   <lbl>• 21</lbl> Miingon pod si Jesus: "Dad-on ba ang suga aron ibutang sa taksanan o ilalom sa katre? Dili ba ni ipahimutang sa tungtonganan? <lbl>22</lbl> Walay gitagoan nga dili ipahayag. Ang tanang sikreto ipadayag. 
   <lbl>23</lbl> Ang may dalunggan, paminaw." 
   <lbl>24</lbl> Miingon pa siya: "Matngoni ang inyong madungog. Makadawat mo sumala sa inyong nahatag, ug duna pay idugang. <lbl>25</lbl> Kay ang may nahimo hatagag uban pa. Ang wala, bisan ang naa na niya, kuhaon." 
   
   Ang liso nga nagtubo 
   <lbl>• 26</lbl> Miingon pod si Jesus: "Ingon ini sa gingharian sa Diyos; magsabwag sa yuta og binhi ang usa ka tawo. <lbl>27</lbl>Makatulog siya o magmata, sa adlaw o sa gabii, moturok ang binhi ug motubo sa paagi nga wala siya masayod.
   <lbl>28</lbl> Ang yuta mismo ang naghimo ining tanan. Una, ipagawas ang dahon unya, ang puso unya, ang mga lugas sa puso. <lbl>29</lbl> Inig-abot sa panahon, anihon ang gitanom; galabon sa mangangani." 
   
   Ang liso sa mustasa 
   (<lbl>Mt 13:31</lbl>; <lbl>Lc 13:18</lbl>)
   <lbl>• 30</lbl> Namulong na pod si Jesus: "Sa unsa mahisama ang gingharian sa Diyos? Sa unsa ni ikatandi? <lbl>31</lbl> Sama ni sa liso sa mustasa nga inigtanom, maoy kinagamyan sa mga liso nga gikatagkatag sa yuta. <lbl>32</lbl> Apan motubo ni ug mahimong labing dako sa mga tanom sa hardin. Gani tuboan ni og dagkong sanga nga tugpahan ug palandongan sa mga langgam sa hangin." 
   <lbl>33</lbl> Migamit si Jesus sa maong mga sugilanon ug sambingay sa pagsangyaw sa pulong ngadto sa katawhan aron sayong masabtan. <lbl>34</lbl> Gawas ining paagiha wala siyay gitudlo sa katawhan. Apan iyang gisaysay ang tanan sa iyang mga tinun-an. 
   
   Gipahunong ni Jesus ang bagyo 
   (<lbl>Mt 8:18<lbl>; <lbl>Lc 8:22</lbl>)
   <lbl>• 35</lbl> Ana gihapong adlawa, sa gabii na, miingon kanila si Jesus: "Mangadto ta sa pikas daplin sa lanaw." <lbl>36</lbl> Gipapauli nila ang katawhan ug gidala siya sa mao gihapong sakayan nga iyang gilingkoran. Mikuyog pod ang ubang sakayan. <lbl>37</lbl> Unya, nagbagyo. Mikusog ang hangin. Tungod sa kadagko sa balod, gisudlang tubig ang sakayan. <lbl>38</lbl> Si Jesus didto sa luyo, sa may olin, natulog nga nag-unlan. 
   Gipukaw siya ug giingnan, "Magtutudlo, dili ka ba manumbaling nga malunod ta?" <lbl>39</lbl> Sa pagmata ni Jesus gibadlong niya ang hangin ug gimandoan ang dagat: "Kalma karon! Ayawg lihok!" Mihunong ang unos ug mikalma ang dagat. <lbl>40</lbl> Unya, miingon si Jesus sa iyang mga tinun-an: "Nganong nahadlok mo pag-ayo? Wala ba moy pagtoo?" 
   <lbl>41</lbl> Apan hilabihan ang ilang kalisang. Nag-ingnanay sila sa usag usa: "Kinsa man siya nga tahoron bisan sa hangin ug sa dagat?" 
   
   Ang giyawaang Geraseno
   (<lbl>Mt 8:28</lbl>; <lbl>Lc 8:26</lbl>)
   <b><lbl>5 •</lbl></b> <lbl>1</lbl> Naabot sila sa pikas daplin sa lanaw sa rehiyon sa Gerasenos. <lbl>2</lbl> Sa pagkawas ni Jesus sa sakayan gisugat dayon siya sa tawong giyawaan nga gikan sa lubnganan, <lbl>3</lbl> ang gipuy-an ini uban sa mga patay. Dili siya kapugngan bisan sa kadena. <lbl>4</lbl> Kadaghan na gaposa ug kadenahi ang tawo, apan pamutlon lang ang tanan. Walay igong kakusgan nga makagunit niya. <lbl>5</lbl> Nagpuyo siya adlawg gabii sa lubnganan sa mga bakilid; kanunayng nagsinggit. Gipukpok niyag bato ang kaugalingon.
   <lbl>6</lbl> Sa pagkakita niya ni Jesus sa layo pa, midalagan ug miluhod siya sa tiilan ni Jesus <lbl>7</lbl> ug misinggit sa kusog nga tingog: "Unsay buot mong buhaton kanako, Jesus, anak sa Labing Halangdon nga Diyos? Sa ngalan sa Diyos, ayaw kog sakita." <lbl>8</lbl> Miingon siya ini, kay nagsugo man si Jesus: "Daotang espiritu; gawas ining tawhana." <lbl>9</lbl> Sa pagpangutana ni Jesus sa iyang ngalan, mitubag siya: "Panon, kay daghan mi." <lbl>10</lbl> Gihangyo nila si Jesus sa dili pagpapahawa nila sa maong rehiyon. 
   <lbl>11</lbl> Kay may daghan mang baboy didto nga nangaon sa bakilid, <lbl>12</lbl> mihangyo ang mga daotang espiritu: "Paadtoa ug pasudla mi sa mga baboy." <lbl>13</lbl> Ug gitugtan sila ni Jesus. Busa, ang mga daotang espiritu nanggawas sa tawo ug nanulod sa mga baboy nga dihadiha nangambak sa pangpang, ug nalumos ang tanan sa lanaw. <lbl>14</lbl> Ang nagbantay nanagan unya, nanugilon sa lungsod ug sa kabalangayan sa nahitabo. Sa ingon, nangadto ang tanang tawo aron pagtan-aw. 
   <lbl>15</lbl> Miduol sila ni Jesus ug nakakita sa naluwas sa mga daotang espiritu, naglingkod nga may bisti. Maayo na ang iyang panghunahuna, apan nahadlok ang mga tawo. <lbl>16</lbl> Sa pagsugilon ini sa nakakita sa nahitabo sa tawo ug sa mga baboy, <lbl>17</lbl> mihangyo sila ni Jesus sa pagbiya sa ilang dapit. 
   <lbl>18</lbl> Sa misakay nag usab sa sakayan si Jesus, ang giyawaan mihangyo sa pag-uban niya. </lbl>19</lbl> Apan wala siya tugti. Si Jesus miingon: "Pauli sa imong katawhan. Asoyi sila sa dagkong butang nga gibuhat kanimo sa Ginoo, ug sa iyang kaluoy." <lbl>20</lbl> Busa, milatas ang tawo sa Decapolis nga nagsugilon sa tanang gibuhat kaniya ni Jesus. Ug nahibulong ang tibuok katawhan. 
   
   Gibanhaw ang anak ni Jairo 
   (<lbl>Mt 9:18</lbl>; <lbl>Lc 8:40</lbl>)
   <lbl>• 21</lbl> Unya, mitabok si Jesus sa Lanaw. Samtang diha pa siya sa baybayon, gialirongan na siya sa dakong pundok sa katawhan. <lbl>22</lbl> Ug may mianha ni Jesus nga opisyal sa sinagoga, si Jairo. Sa pagkakita niya ni Jesus, miluhod siya sa tiilan <lbl>23</lbl> ug mihangyo sa kinasingkasing: "Ang gamay kong anak nga babaye nag-ungaw sa kamatayon. Adtoa siya, palihog ug tapin-i sa imong kamot aron maayo siya ug mabuhi." 
   <lbl>24</lbl> Miuban si Jesus ni Jairo, ug misunod ang daghang tawo nga nagdut-anay sa tanang dapit. <lbl>25</lbl> Taliwala sa dakong pundok may babayeng gitalinug-an sa 12 na ka tuig. <lbl>26</lbl> Nag-antos siyag dako sa kamot sa daghang doktor ug nakagasto sa tanan niyang salapi. Apan inay maayo, nagkagrabi hinuon ang iyang kondisyon. <lbl>27</lbl> Tungod sa nadungog niya kabahin ni Jesus, miadto ang babaye sa luyo ug mihikap sa sinina. <lbl>28</lbl> Nakahunahuna siya: "Kon makahikap lang ko sa iyang bisti, mamaayo ko." <lbl>29</lbl> Milurang ang talinugo gilayon ug nabati niya nga maayo na siya. 
   <lbl>30</lbl>Apan nakamatikod si Jesus nga may migawas niyang gahom sa pag-ayo. Gitan-aw niya ang mga tawo ug gipangutana: "Kinsay mihikap sa akong sinina?" <lbl>31</lbl> Mitubag ang mga tinun-an: "Nakita nimo nga gilibotan ka sa daghan kaayong tawo. Nganong nangutana ka man og kinsay nakahikap nimo?" <lbl>32</lbl> Apan mipadayon siya pagpangita sa nagbuhat ini. <lbl>33</lbl> Ang babaye nga nasayod sa nahitabo, miduol nga nagkurog ug nahadlok. Miluhod siya sa atubangan ni Jesus ug misulti sa tinuod.
   <lbl>• 34</lbl> Unya, miingon si Jesus: "Anak, giluwas ka sa imong pagtoo. Lakaw nga malinawon. Matngoni ang maayo mong panglawas." 
   <lbl>35</lbl> Samtang nagsulti pa si Jesus may pipila ka tawo nga naabot gikan sa balay sa opisyal nga mipahibalo: "Namatay na ang imong anak. Ayaw nag baldaha ang magtutudlo." <lbl>36</lbl> Apan wala manumbaling si Jesus sa ilang gisulti. Giingnan niya ang opisyal: "Ayawg kahadlok. Too lang." <lbl>37</lbl> Wala siya motugot nga may mosunod niya gawas ni Pedro, Jaime ug Juan, igsoon ni Jaime.
   <lbl.• 38</lbl> Sa balay, ilang nakita nga nagubot pag-ayo ang mga tawo, nanghilak ug nanyagit og kusog. <lbl>39</lbl> Misulod si Jesus ug miingon: "Nganong dako man kaayo ang kagubot ug hinilakay? Wala mamatay ang bata. Natulog lang." 
   <lbl>40</lbl> Gikataw-an siya, apan gipagawas sila ni Jesus nga misulod uban sa amahan, inahan ug mga kauban sa lawak nga gihigdaan sa bata. <lbl>41</lbl> Gigunitan ni Jesus ang kamot ug giingnan ang dalagita, "Talitha Kumi!" sa ato pa: "Dalagita, bangon!" 
   <lbl>42</lbl> Mibangon ang dalagita ug mipasupaso. (12 anyos siya.) Dako kaayo ang kahibulong sa tanan. <lbl>43</lbl> Apan gipinahan sila ni Jesus sa dili pagsulti ni bisag kinsa bahin ini. Unya gisugo sila sa pagpakaon sa dalagita. 
   
   Dili ba siya ang panday? 
   (<lbl>Mt 13:53</lbl>; <lbl>Lc 4:16</lbl>)








1







Title:Roma (7)
   Gipakita ni Pablo nga ang tanang katawhan nanginahanglan sa Ebanghelyo. Kay ang kalibotan nagpuyo man sa sala ug kitang tanan, sa dinagko o sa ginagmayng paagi, nakatampo sa kadaotan, kinahanglan nga motoo ta sa Ebanghelyo kon buot tang maluwas.
   <lbl>•18</lbl>. ...naghisgot si Pablo dinhi sa paganong kalibotan sa mga Griyego, ang kinabag-ang bahin sa katawhan nga wala makadawat sa pulong sa Diyos. Apan sa pagkatinuod ang Diyos naa sa kailadman sa ilang konsensya. Latas sa kapid-an ka siglo sa buhilaman ug sa relihiyosong pagtukituki, naninguha sila pag-ila sa Diyos ug sa kamatuoran. Apan gipakita ni Pablo ang pagkapakyas sa maong paninguha: tungod sa dako nilang kakulang. Ang kaburong ug ang kahilayan mas kusog nga midagsang ining mga nasora kay sa mga Judio.
   ...mailhan...(b<pd>.</pd> <lbl>20</lbl>). Angay tang itandi kining tekstoha sa inilang teksto sa kapitulo 13 sa Kaalam, ug sa wali ni Pablo sa Buhat <lbl>17:27-29</lbl>. Niining mga tudlinga klarong gipadayag sa Biblia nga posibli nga si bisag kinsa makaila sa Diyos. Bisag kinsa nga moaninaw sa kalibotan ug mamalandong sa kinabuhi, sayong makakita sa mga timailhan sa presenya sa Diyos. Apan kon naglunang siya sa sala, ang kamatuoran matabonan.
   Daghan nato nagsimba kanunay sa Diyos, apan wala ta makaila niya. Ug mosangpot ni sa sayop pod natong pag-ila sa isigkatawo ug sa buhilaman. Busa, sa pagsangyaw sa Ebanghelyo, nagpagawas ta sa tinuod nga nanginahanglan sa Ebanghelyo bisag mibati sila sa katagbaw sa ilang kaugalingon.
   ...gipanontan sila...(b<pd>.</pd> <lbl>26</lbl>). Dinhi gihatagag dakong pagtagad ni Pablo ang pagkabayot o pagkatumboy. Sa Griyegong kultura ang pagkabayot gidawat ug gani gidayeg sa makinaadmanon. Si Pablo namulong nga ang pagdawat ini dili ilhanan sa abli ug gawasnong espiritu, apan sa kaignoranti mahitungod sa Diyos.
   Dili ikatingala sa atong panahon, labi na sa aduhanang mga nasod, nga kining problemaha gidawat sa ubang "Kristyanos". Matang ni sa pagsimbag diosdios sa sosyedad diin kwarta ray gihunahuna. Ining mga dapita giisip nga dalayegon ang kwartahan ug himsog, magtagbaw kutob sa mahimo sa lawasnong mga tinguha. Niining paagiha gipulihan ang Diyos sa mga binuhat. Mao nga bisag kanunay silang naghisgot og Diyos, gikalimtan ang iyang Himaya ug ang kangitngit mingiob sa hunahuna. Naghudyaka ug nag-ingon nga malipayon sila, apan kining tanan mini ug taphaw, nagbanlod nila sa kamatayon.
   Dunay duol, apan natagong kalambigitan tali sa pagkabayot ug sa pagsimbag diosdios (buot natong ipasabot ang nagpraktis sa pagkabayot, dili ang may hilig lang ini).
   <lbl>•2.1</lbl> ...wala kay katarongan... Nagpunting si Pablo sa mga Judio nga nagpaabot sa hukom sa Diyos sa kalibotan. Nagtoo sila nga dili sila malakip sa hukom, kay sakop man sa tinuod nga tinoohan; nga nasayod sa pagtulon-an sa Diyos, apan si Pablo nagpahinumdom nga ang importanti dili ang kahibawo kondili, ang pagbuhat og maayo. 
   Hatagan... (b<pd>.</pd> <lbl>6</lbl>). Gisaway ug gipanghimaraot ni Pablo ang panglupig ug kasaypanan sa paganong kalibotan. Iyang giila nga daghan sa wala makadawat sa relihiyosong edukasyon nagpuyo sa katarong. Sa mosunod nga mga teksto gimatuod ni Pablo nga:
   -	mohukom ang Diyos, dependi sa atong kahibalo sa maayo ug sa daotan. 
   -	naay mga anak sa Diyos sa katawhan nga walay pagtoo. Sa kataposan rang adlaw masayrag kinsay makasulod sa Gingharian.
   Gipakita ni Pablo nga ang letra supak sa diwa (b<pd>.</pd> <lbl>27-27</lbl>). Ang nahauna naghisgot sa pagtuman sa mga ritwal ug obligasyon sa tinoohan nga walay pagbag-o sa kasingkasing. Ang espiritu mao ang pagtoo, diin ang Espiritu sa Diyos naghimo nga makaalagad ta nga mahigugmaon. Dunay duha ka hugpong sa mga pulong nga nagsukad sa mga sulat ni Pablo: "ang unod: daang kasabotan, mga sugo, mga Balaod, letra, ug ang Espiritu: diwa, bag-ong kasabotan, saad..." 
   <lbl>•3.1</lbl> ...Judio o dili Judio...(b<pd>.</pd> <lbl>9</lbl>). Tudling dugokan sa maong teksto. Sama sa uban, ang mga Judio kinahanglang motoo ug magbag-o. Apan alang nila lisod kaayo ang pagsabot ini, kay daan man silang magtotoo. Abi nilag mga maayo na sila ug tinuod nga magtotoo, kay nakadawat na sa mga pagtulun-an sa pagtoo. Naglaom sila sa kaluwasan tungod sa pagkatinuli. 
   Nakabintaha ba...(b<pd>.</pd> <lbl>9</lbl>)? Gipangutana ni Pablo ang mga Judio dihang gihatagan niyag gibug-aton ang kabililhon sa pagtoo. Sama sila sa daghang katoliko karon nga dihang moawhag na ang Simbahan sa pagbalik sa Diyos ug pagbag-o, moingon dayon: "Alang sa unsa nga nabunyagan na man ko?" 
   Tinuod nga mahinungdanon ang bunyag nga nagpasakop nato sa Katawhan sa Diyos. Apan sa samang higayon naghatag nig mga responsibilidad sama sa pagpuyo ug paglihok isip mga tinun-an ni Jesus. Ang bunyag dili paigo pagdala nato sa gingharian.
   ...ang Balaod...(b<pd>.</pd> <lbl>20</lbl>). Ang balaod sa mga Judio o ni Moises han-ay sa mga relihiyoso, liturhikanhon, moral ug sosyal nga balaod nga nagdumala sa katawhan sa Israel (tan-awa sa <lbl>7:4</lbl>). Sa mga sulat ni Pablo ang Balaod usahay nagpasabot og Biblia, usahay relihiyon sa mga Judio. Daghang Judio naghunahuna nga angay silang gantihan sa pagtuman sa Balaod, apan matud ni Pablo: ang matuod nga kabalaan dili bunga sa mga buhat, ni ganti sa pagtuman.
   <lbl>•21.</lbl> Si Pablo nagtagik sa duha ka punto: nga ang kalibotan nagpuyo sa sala ug ang pagtuman sa balaod dili igo nga makaluwas. Gisunod dayon niya ang pagpadayag sa Maayong Balita nga ang Diyos mianhi aron pagluwas nato pinaagi ni Cristo.
   ...nakasala...(b<pd>.</pd> <lbl>23</lbl>). Ang Diyos wala mahimuot sa kahimtang sa tawo, bisan pag kontento na siya sa alang-alang nga kahimtang. Gitawag ta aron pag-ambit sa iyang Himaya, ang bisag unsa nga iya sa Diyos nga naghimo niyang tunhay, gamhanan ug malipayon. Gibuhat ta sa Diyos aron mahiusa niya, ug kay dili man ta makakab-ot niya, mibakyaw siyag una sa kamot aron pagtarong nato <lbl>(21)</lbl>. Ato nang giingon sa <lbl>1:17</lbl> nga dihang naghisgot si Pablo sa hustisya sa Diyos, nagpasabot ni sa paagi sa Diyos pagbalaan nato. Ang Diyos nagtarong ug nagbalaan nato.
   Alang sa nag-isip nga takos na sila atubangan sa Diyos tungod sa kaugalingong paningkamot, sa pagtuman sa tanang kasugoan, nag-ingon si Pablo nga ang matuod nga kabalaan gasa sa Diyos. Kay walay laing katarong o kabalaan gawas sa pag-ambit sa kahingpitan ug gugma nga naa sa Diyos.
   Naglisod si Pablo pagpatin-aw sa misteryo sa kaluwasan ginamit ang mga pulong kaniadto, kanus-a ang tanan nagpunting sa bangis nga Diyos. Naghisgot siyag hustisya sa Diyos, apan alang niya kining "hustisya" dili lain kondili, ang maluluy-ong pangilabot sa Diyos nga magbalaan nato. Naghisgot siya sa kapungot sa Diyos, apan ang sangpotanan ini mao ang pag-abot sa Manluluwas. Miingon pa siya nga gihimo sa Diyos si Cristo nga biktima alang sa katubsanan sa atong mga sala, apan dili nato hunahunaon nga sa kasuko ang Diyos nagtinguha sa pagpaantos sa inosenting biktima. Ang Diyos naghalad sa biktima ug ang pag-abot ni Jesus nagpadayag sa walay kinutobang gugma sa Amahan. Sa mubong pagkasulti, kining hunahunaa gihatagag bag-o ug lahi kaayong kahulogan. Ang diyosnong pamaagi sa pagpabalik sa hustisya dili sa pagkondenar kondili, sa pagluwas: pinaagi sa gugma gibuntog sa Diyos ang daotan sa paagi nga ang wala makailag gugma, maluwas.
   Daghang Judio nga midawat ni Cristo nagtoo nga mapuslanon gihapon ang pagpadayon pagtuman sa ilang Balaod sa tuli, sa pagbalaan sa adlawng Sabado, sa panglimpyo, ubp<pd>.</pd> (<lbl>Col 2:16</lbl>) ug buot nilang patumanon ini ang mga paganong magtotoo. Misupak si Pablo, kay ang Balaod dunay duha ka butang: una, diyosnon ni nga pagtulon-an alang sa kinabuhi, sama sa pag-ila sa Diyos, sa dili pagpatay... Sa laing bahin, Balaod ni alang sa mga Judio dala ang ilang kultura, batasan, ritwal, kostumbre nga lahi sa ubang nasod. Ug kay ang Diyos, Diyos man sa tanang kanasoran, dili kinahanglan nga isalikway sa dili Judio ang kaugalingong kultura, ug magpuyo sama sa mga Judio.
   <lbl>•4.1</lbl> Gisukna ni Pablo ang Judiong magtotoo ginamit ang pananglitan sa ilang katigulangan nga si Abraham. Giunsa man ni Abraham pagpakighigala sa Diyos ug nganong gihimo siyang sumbanan sa magtotoo? Tungod ba kay nagtoo siya sa gisaad sa Diyos o kay natuli siya? Sama ra ni sa pagsukna sa kristyanos karon: unsa may importanti, ang pagtoo ba ni Cristo o ang bunyag?
   Klaro ang tubag: mahigala ta sa Diyos sa pagtoo sa iyang mga saad. Ang bunyag nagbutang sa diyosnong silyo sa gasa sa Diyos ug sa pagtahan ta kaniya sa kaugalingon.
   Busa, ang bunyag ug ang ubang sakramento mga "timaan" sa pagtoo; wala niy kapuslanan kon walay pagtoo. Ang panag-ambitay walay kahulogan gawas kon magpuyo ta sa kahiusa, ug moambit sa tibuok nga kinabuhi sa Simbahan.
   Hinuon daghan nang kristyanos karon nga menos og pagtagad sa ritwal ug debosyon, nga kaniadto gihatagan og dakong bili. Sa samang higayon ang kalihokan sa pagbag-o naghatag og gibug-aton sa gikinahanglan: ang atong pagtoo ug ang pagtugyan sa kaugalingon kang Cristo. 
   Wala siya magduda...(b<pd>.</pd> <lbl>19</lbl>). Si Abraham dunay pagtoo sama sa kristyanos nga nagtoo sa pagkabanhaw ni Cristo. Giawhag sab ta sa pagtoo sa Diyos nga naghatag og kinabuhi ug alang kang kinsa walay imposibli.
   ...ug ang saad dili...(b<pd>.</pd> <lbl>14</lbl>). Gipakita ni Pablo ang peligro sa paghangyo sa Diyos pagtan-aw sa maayo tang mga buhat ug katakos. Kon hangyoon ta siya pagganti nato sama sa gibuhat sa mga tawo, malagmit nga pakitaon ta sa atong mga sala nga daghan kaayo sa ingon, wala tay madawat ug mawala lang hinuon ta.
   <lbl>•5.1</lbl> Niining lantip nga parapo, gipatin-aw ni Pablo ang kaluwasan ni Cristo. Daghang kristyanos karon maglisod pagpatakdo sa Daang Kasabotan sa Bag-o. Dunay buot magpabilin sa Manluluwas sa Daang Kasabotan: alang nila mahinungdanon lang ang Ebanghelyo kon nagsaway ni sa mga inhustisya. Samtang naay uban nga nag-isip nga kinaraan ang Daang Kasabotan, kay dili na haom karon. Alang nila ang hustisya gipulihan sa gugma. Ang kaluwasan sa mga kalag puli sa pagtahan sa kaugalingon alang sa pagbuntog sa katilingbanong kadaotan.
   Naghisgot si Pablo dinhi og "pasig-uli" (b<pd>.</pd> <lbl>10-11</lbl>). Wala biyai ang malingkawasnong kalihokan sa Diyos sa kasaysayan, apan uban sa sakripisyo ni Jesus, milutaw nga ang pag-alsa ug kabangis, dugokan sa sala sa kalibotan. Gikinahanglan ang paglihok alang sa matuod nga kalingkawasan sa pagtahod ug paglikay sa kabangis isip sinugdanan. Ang kinabuhi ug kasakitan ni Jesus sikretong kasulbaran ining tanan. Ang kaluwasan sa tanang katawhan, sa ato pa, ang pagpasig-uli sa tanang ang-ang naggikan sa maong sakripisyo. Busa, sa sunod nga parapo gipakita ni Pablo nga si Cristo ikaduha ug ang matuod nga Adan (<lbl>5:14</lbl>), ang mohiusa sa nabahinbahin nga katawhan.
   Nasayod ta nga ang pagbag-o nato sa daghang tawo wala magdalag dihadihang kasulbaran sa mga problemang tawhanon, apan nasayod sab ta nga ang ubang paagi sa pagsulbad walay kapuslanan, gawas kon ang kalibotan modawat sa mensahe ug pagpasig-uli diin ang kamatuoran ug pasaylo magkauban.
   ...pinaagi sa pagtoo...(b<pd>.</lbl> <lbl>1</lbl>). Unsay atong gitoohan? Nagtoo ta sa personal nga gugma sa Diyos alang nato nga napadayag diha ni Jesus nga gitahan ug gibanhaw alang nato.
   ...nagpakamatay...(b<pd>.</pd> <lbl>6</lbl>). Dili ta matandog, kay naanad na man pagpaminaw ini. Gawas pa, morag layo ra ni sa atong kinabuhi, apan sa grasya sa Diyos ato ning masabtan. Masinati nato ang iyang gugma, dayon kining gugmaha baslan og gugma - sinugdan sa matuod nga pagbag-o.
   Pinaagi niya...(b<pd>.</pd> <lbl>2</lbl>). Ang ato ning gitawag og kahimtang sa grasya, ang gasang gihisgotan ni Pablo. Dili kinahanglang mobati ta aron ato ning maangkon. Ang Diyos naghimog talagsaong pagbag-o nato, nga kasagaran dili mabati ni mamatikdan. Daghan ang nasayop sa pagpangitag laing pundok o simbahan diin makabati sila sa kaugalingon nga "natawo pag-usab". Dili ni ang pamaagi sa matuod nga higala sa Diyos: dili kinahanglan nga makabati o makakita sila kondili, nga makatoo sila sa lihok sa Diyos diha nila. Labi na sa mga pagsulay, atong maamgohan nga ang grasya sa Diyos naghiusa nato.
   ...ug nagmaya...(b<pd>.</pd> <lbl>2</lbl>). Ang pagtoo naglantaw sa ugma ug nahimong paglaom. Ang paglaom dili sama sa opyo nga makapatay sa kasamtangan tang pag-antos o kasakitan. Ang tinuod mao nga lig-onon ta ini aron paglahutay ug pagdaog.
   ...dili manglimbong (b<pd>.</pd> <lbl>5</lbl>). Sukwahi sa katawhan sa Daang Kasabotan nga nahimutang kanunay sa walay klarong pagpaabot sa hustisya ug kamatuoran, ang kristyanos nakasinati sa hingpit niyang matagamtaman sa umaabot. Tipik ini ang kalami ug kanindot sa diyosnong kinabuhi nga gibubo sa atong mga kasingkasing, ang kalinaw nga ihatag sa Diyos kon moabot na nato ang Espiritu Santo. 
   <lbl>•12.</lbl> ...bag-o pa lang gipatin-aw ni Pablo ang pagbag-o sa pagkatawo sa magtotoo. Iya ning gipalapdan sa pag-ingon nga ang kaluwasan miabot na sa tanang katawhan.








4







Title:Mateo (4)
   <lbl>20</lbl> Kay dili kamoy mosulti kondili, ang espiritu sa inyong Amahan nga naa ninyo. 
   <lbl>21</lbl> Ang igsoon motugyan sa igsoon sa kamatayon; ang amahan sa anak. Ang mga anak makigbatok sa gini-kanan nga ilang ipapatay. <lbl>22</lbl> Ang tanan magdumot ninyo tungod nako. Apan ang lig-ong mobarog hangtod sa kataposan, maluwas. 
   <lbl>• 23</lbl> Kon lutoson mo nila sa usa ka lungsod, layas sa sunod. Makapaniguro ko ninyo nga sa dili pa mo makasangkad pagsuroy sa tanang lungsod sa Israel moabot ang Anak sa Tawo. 
   <lbl>24</lbl> Ang tinun-an dili molabaw sa magtutudlo ug ang ulipon sa agalon. <lbl>25</lbl> Malipay ang tinun-an nga mahisama sa magtutudlo ug ang ulipon sa agalon. Kon ang pangulo sa panimalay ginganlag Beelzebul, unsa pa kaha kangil-ad ang itawag sa mga sakop? Busa, ayawg kahadlok nila. 
   <lbl>26</lbl> Walay tinabonan nga dili ukban, ug walay tinagoan nga dili mahibaloan. <lbl>27</lbl> Ang akong gisulti sa ngitngit, isulti sa hayag. Ug ang kamo ray nakadungog, isinggit sa mga atop sa kabalayan. 
   <lbl>• 28</lbl> Ayawg kahadlok sa mopatay sa lawas ra, apan dili sa kalag. Kahadloki hinuon ang makalaglag sa kalag ug sa lawas sa impyerno. <lbl>29</lbl> Sa pipila ka salapi, makapalit mog duha ka sayaw. Apan walay usa ini nga mahulog sa yuta kon dili motugot ang inyong Amahan. <lbl>30</lbl> Ug kamo, ang matag lugas sa buhok sa inyong ulo giihap. <lbl>31</lbl> Busa, ayawg kahadlok. Labaw mo kaayog kabililhon sa daghang sayaw.
   <lbl>• 32</lbl> Ang moila nako atubangan sa mga tawo, ilhon pod nako atubangan sa akong Amahan sa Langit. <lbl>33</lbl> Ang mosalikway nako atubangan sa katawhan, isalikway pod nako atubangan sa akong Amahan sa Langit.
   <lbl>• 34</lbl> Ayawg hunahunaa nga mianhi ko aron pagdalag kalinaw sa kalibotan. Dili kalinaw kondili, espada. <lbl>35</lbl> Mianhi ko aron ang anak nga lalaki makigba-tok sa amahan ug ang anak nga babaye sa inahan; ang mga binalaye sa ugangang babaye. <lbl>36</lbl> Ang inyong kaa- way ang sakop ra pod sa panimalay. 
   <lbl>37</lbl> Ang nahigugma sa amahan ug inahan labaw kay kanako dili angay nako. Ang nahigugma sa anak nga lalaki o babaye labaw kay kanako, dili takos nako. <lbl>38</lbl> Ang dili mopas-an sa krus ug mosunod nako, dili angay nako. <lbl>39</lbl> Ang nag-atiman sa iya rang kinabuhi, kawad-an hinuon ini. Apan ang kawad-an sa kinabuhi tungod nako, nakakaplag ini. 
   <lbl>40</lbl> Ang modawat ninyo, modawat sab nako. Ug ang modawat nako, modawat sa nagpadala nako. <lbl>41</lbl> Ang modawat sa propeta isip propeta, makadawat sa ganti sa propeta. Ang modawat sa tarong, kay tarong, makadawat sa ganti sa tarong. <lbl>42</lbl> Kon may mohatag og bisag usa na lang ka baso sa bugnawng tubig sa usa ining mga gagmay, kay tinun-an ko siya, sultihan tamo, gantihan." 
   
   Si Jesus ug si Juan
   (<lbl>Lc 7:18</lbl>; <lbl>16:16</lbl>; <lbl>10:12</lbl>)
   <b><lbl>11 •</lbl></b> <lbl>1</lbl> Human pahimangnoi ni Jesus ang 12 niya ka tinunan, mipa- dayon siya sa unahan aron pagtudlo ug pagwali sa iyang mensahe sa kalung-soran. <lbl>2</lbl> Sa pagkadungog ni Juan nga Magbubunyag sa bilanggoan sa gihimo ni Cristo, nagpadala siyag mga tinun-an <lbl>3</lbl> aron pagpangutana ni Jesus: "Ikaw bay among gipaabot, o maghulat pa mi sa lain?" 
   <lbl>4</lbl> Si Jesus mitubag: "Pamauli mo ug suginli si Juan sa inyong nadu-ngog ug nasaksihan: <lbl>5</lbl> ang mga buta nakakita, ang bakol nakalakaw, ang sanlahon naayo, ang bungol nakadungog, ang patay nabanhaw, ug ang maayong balita nawali sa mga kabos. <lbl>6</lbl> Bulahan ang wala masakit nako." 
   <lbl>7</lbl> Sa pagpamauli na sa mga tinun-an ni Juan, si Jesus misugod pagsulti sa mga panon sa katawhan mahitungod ni Juan: Unsay inyong gipaabot nga makita sa pag-adto sa kamingawan? Ang bugang ba nga gipilaypilay sa hangin? <lbl>8</lbl> Unsay inyong giadto aron tan-awon? Ang tawo ba nga luhog bisti? Ang nagsul-ob og tahom nga bisti tua sa mga palasyo. <lbl>9</lbl> Unsay inyong gipaabot nga makita? Propeta ba? Oo, sa pagkatinuod, labaw kay sa propeta. <lbl>10</lbl> Siya ang giingon sa kasulatan: Gipadala ko ang akong sinugo nga mag-una nimo aron pag-andam sa imong dalan. 
   <lbl>11</lbl> Sultihan tamo: "wala pay labaw nga propeta ni Juan, ang Magbubunyag. Apan labaw niya ang kinagamyan sa gingharian sa Langit. <lbl>12</lbl> Sukad sa panahon ni Juan nga Magbubunyag hangtod karon, ang gingharian sa Langit nag-antos sa mga pwersang bangis, ug ang mga desidido kaayo nagsakmit ini. 
   <lbl>13</lbl> Ang panahon sa mga Propeta ug sa Balaod nagpadayon hangtod ni Juan. Panahon to sa propesiya. <lbl>14</lbl> Kon motoo mo nako, si Juan si Elias siya, ang gitagnang moanhi. <lbl>15</lbl> Ang may dalunggan, pamati. 
   <lbl>16</lbl> Karon, unsay akong tandian ining kaliwata? Sama sila sa kabataan nga nanglingkod sa tyanggi. Unya, nanawag sa ilang barkada ug naninggit: <lbl>17</lbl> 'Among gitugtog ang plawta, apan wala mo manayaw. Miawit mig himno sa lubong, apan wala mo manghilak!' 
   <lbl>18</lbl> Si Juan mianhi sa samang paagi. Nagpuasa siya ug ang mga tawo miingon: 'Giyawaan siya.' <lbl>19</lbl> Unya, ang Anak sa Tawo mianhi, mikaon ug miinom. Ug ang mga tawo miingon: Tan-awa kining tawhana! Ulit ug palahubog, higala sa kobrador sa buhis ug sa makasasala! Apan ang Kaalam mamatud-an sa bunga." 
   <lbl>• 20</lbl> Unya, misugod si Jesus og saway sa mga syudad diin gihimo ang kadaghanan sa iyang milagro. Kay ang mga tawo ini wala magbag-o sa ilang binuhatan. <lbl>21</lbl> "Pastilan! Corozain ug Betsaida! Kon ang mga milagro nga nahimo diha ninyo didto pa himoa sa Tiro ug Sidon, ang mga tawo ini dugay ra untang naghinulsol. Nagsul-ob na silag sako ug nagbulibod og abo sa ulo. <lbl>22</lbl> Apan, ipaniguro ko nga sa adlaw sa hukom mas maluoy ang Diyos sa taga Tiro ug Sidon kay kaninyo. <lbl>23</lbl> Ug ikaw, Cafarnaum, ibayaw kaha ka sa langit? Dili! Itambog hinuon sa impyerno! Kon ang mga milagro nga nahimo diha nimo didto pa himoa sa Sodoma, nia pa unta ni hangtod karon. <lbl>24</lbl> Apan sultihan tikaw, sa adlaw sa hukom, mas maluoy pa ang Diyos sa Sodoma kay kanimo." 
   
   Isangon ang akong yugo
   (<lbl>Lc 10: 21</lbl>) 
   <lbl>• 25</lbl> Niadtong higayona si Jesus miingon: "Amahan, Ginoo sa Langit ug yuta, dalayegon ka, kay gitago mo kining mga butanga sa maalamon ug makinaadmanon, apan gipadayag sa yanong katawhan. <lbl>26</lbl> Oo, Amahan, nakapahimuot ni nimo. <lbl>27</lbl> Ang tanang butang gitugyan kanako sa Amahan. Walay nakaila sa Anak gawas sa Amahan ug walay nakaila sa Amahan gawas sa Anak ug ang pilion sa Anak nga makaila niya. <lbl>28</lbl> Ari mo nako, kamong nga nag-ugmad ug gikapoyan sa pagdala sa bug-at nga palas-anon, kay papahulayon tamo. <lbl>29</lbl> Isangon ang akong yugo ug sunda ko. Kay aghop ug mapaubsanon ko sa kasingkasing, ug makapahulay mo. <lbl>30</lbl> Sayon ang akong yugo ug gaan ang akong palas-anon." 
   
   Ginoo sa adlaw sa pahulay
   (<lbl>Mc 2:23</lbl>; <lbl>3:1</lbl>; <lbl>Lc 6:1</lbl>; <lbl>14:1</lbl>)
   <b><lbl>12</lbl></b> <lbl>1</lbl> Usa ana ka Adlaw sa Pahulay milatas si Jesus sa kaumahan sa trigo, ug ang iyang mga tinun-an gigutom. Busa, nangutlo silag mga uhay sa trigo ug nangaon sa lugas. <lbl>2</lbl> Sa pagkamatngon sa mga Pariseo, miingon sila kang Jesus: "Tan-awa ang imong mga tinun-an. Nagbuhat sila sa gidili sa Adlaw sa Pahulay!" 
   <lbl>3</lbl> Si Jesus mitubag: "Wala ba mo makabasa sa gibuhat ni David dihang gigutom siya ug ang iyang mga tawo? <lbl>4</lbl> Miadto siya sa balay sa Diyos ug mi-kaon sa pan nga gihalad alang sa Diyos, bisag wala silay katungod sa pagkaon ini, kay alang ra ni sa pari. <lbl>5</lbl> Wala ba mo makabasa sa Balaod nga ang mga pari naglapas sa Adlaw sa Pahulay, apan wala sila makasala?
   <lbl>6</lbl> Sultihan tamo nga dinhi may labaw pa sa Templo. <lbl>7</lbl> Kon nasayod pa mo sa tinuod nga kahulogan ining mga pulong: Kaluoy ang akong gipangita, dili mga halad, dili unta ninyo paka-sad-on ang walay sala. 
   <lbl>8</lbl> Gawas pa, ang Anak sa Tawo Ginoo sa Adlaw sa Pahulay." 
   <lbl>9</lbl> Unya, si Jesus mibiya sa maong dapit ug miadto sa ilang sinagoga. <lbl>10</lbl> May tawo didto kansang kamot naparalisa. Ug nangutana sila ni Jesus: "Gitugot ba ang pag-ayo sa masakiton sa Adlaw sa Pahulay?" Buot silang mo-pasakag sumbong batok ni Jesus. 
   <lbl>11</lbl> Apan miingon siya: "Unsay buha-ton kon usa ninyo may karnerong ma-hulog sa gahong sa Adlaw sa Pahulay? Dili ba ni ninyo kuhaon? <lbl>12</lbl> Ang tawo labaw kaayo ka bililhon sa karnero! Busa, gitugot ang pagbuhat og maayo sa Adlaw sa Pahulay." <lbl>13</lbl> Unya, giing-nan ni Jesus ang tawo: "Ituy-od ang imong bukton." Gituy-od ni ug naayo sama sa pikas. 
   <lbl>14</lbl> Nanglakaw ang mga Pariseo ug naglaraw pagpatay ni Jesus. <lbl>15</lbl> Apan si Jesus nasayod sa daotan nilang laraw busa, mipahawa siya. Misunod niya ang daghang tawo. Giayo niya ang tanang masakiton <lbl>16</lbl> ug higpit siyang mipahimangno sa dili pagpanugilon mahitungod niya. 
   <lbl>17</lbl> Niining paagiha natuman ang panagna ni propeta Isaias: <lbl>18</lbl> "Ania ang pinili kong sulugoon, ang akong gihigugma ug gikahimut-an. Pakonsaron ko kaniya ang akong espiritu ug isangyaw niya ang akong hukom sa tanang kanasoran. 
   <lbl>19</lbl> Dili siya makiglalis ni mosinggit, ni madungog ang tingog sa kadalanan. <lbl>20</lbl> Ang tigbaw nga nagupok dili niya balion. Ni palungon ang nagkaawop nga siga. Molahutay siya hangtod nga ang hustisya magmadaogon. <lbl>21</lbl> Ang tanang kanasoran maglaom niya." 
   
   Ang sala nga dili mapasaylo
   (<lbl>Mc 3:22</lbl>; <lbl>Lc 11:15</lbl>) 
   <lbl>• 22</lbl> Unya, may pipila ka tawo nga nagdalag giyawaang buta ug amang nga giayo ni Jesus. Sa ingon nakasulti na siya ug nakakita. <lbl>23</lbl> Ang tanang tawo sa pundok natingala ug nahibulong: "Siya ba ang Anak ni David?" <lbl>24</lbl> Sa pagkadungog sa mga Pariseo miingon sila: "Si Beelzebul, ang pangulo sa mga yawa, ang naghatag niyag gahom sa pag-abog sa mga yawa." 
   <lbl>25</lbl> Apan si Jesus nga nasayod sa ilang hunahuna miingon: "Ang gingharian nga magkabahinbahin ug mag-unay, mapukan. Ang lungsod o pani-malay nga magkabahinbahin dili molungtad. <lbl>26</lbl> Kon ang usa ka yawa moabog sa lain, nabahinbahin siya batok sa kaugalingon. Unsaon pagba-rog sa iyang gingharian? <lbl>27</lbl> Kon nag-abog ko sa mga yawa pinaagi ni Beelzebul, kinsay naghatag sa inyong katawhan og gahom sa pag-abog nila? Silay motubag. 
   <lbl>28</lbl> Apan kon giabog ko ang mga yawa pinaagi sa Espiritu sa Diyos, dan, ang gingharian sa Diyos miabot na ninyo. <lbl>29</lbl> Kinsay makalungkab sa balay sa kusgan ug makapangawat sa kabta-ngan kon dili gaposon una ang kus-gan? Anha pa makuha ang kabtangan. 
   <lbl>30</lbl> Ang dili dapig nako, batok nako. Ang dili mouban nako pagpamundok, nagpatibulaag. 
   <lbl>31</lbl> Busa, sultihan tamo: ang mga tawo mapasaylo sa bisan unsang sala ug sa bisan unsang pulong nga daotan. Apan ang magsultig daotan batok sa Espiritu, dili pasayloon. <lbl>32</lbl> Ang magsultig daotan batok sa Anak sa Tawo mapasaylo, apan ang magsultig dao-tan batok sa Espiritu Santo dili pasay-loon, karon o ugma damlag. 
   <lbl>33</lbl< Kon ang kahoy maayo, maayo sab ang mga bunga; kon daotan, daotan pod ang mga bunga. <lbl>34</lbl> Mga kaliwat sa bitin! Unsaon ninyo pagsultig maayo nga hilabihan man mong daotana? Ang baba mosulti gikan sa kapuno sa kasingkasing. <lbl>35</lbl> Ang maayong tawo magkuhag kaayohan gikan sa diyosnong bahandi sa kasingkasing, ug ang daotan, kadaotan gikan sa yawan-ong bahandi. 
   <lbl>36</lbl> Sultihan tamo: sa adlaw sa hukom, ang mga tawo maghatag og husay sa way hinungdang pulong. <lbl>37</lbl> Ang kaugalingong pulong ang gami-ton aron paghukom ninyo, aron pag-matuod kon sad-an ba mo o dili." 
   
   Gisaway ni Jesus ang katawhan
   (<lbl>Mc 8:11</lbl>; <lbl>Lc 11:16</lbl>)
   <lbl>• 38</lbl> Unya, pipila sa magtutudlo sa Balaod ug Pariseo namulong : " Magtutudlo, nagkinahanglan mig timaan gikan nimo." <lbl>39</lbl> Si Jesus mitubag: "Ang daotan ug walay pagtoong katawhan nangayog timaan. Apan ang timaan nga akong ikahatag mao ang timaan ni Jonas, ang propeta. <lbl>40</lbl> Ingon nga didto si Jonas sa tiyan sa dakong isda sulod sa tulo ka adlaw ug tulo ka gabii, ang Anak pod sa Tawo magpabilin sa kailadman sa yuta sulod sa tulo ka adlaw ug tulo ka gabii. 
   <lbl>41</lbl> Sa adlaw sa hukom, ang katawhan sa Ninive mamangon ug masudyaan mo. Kay nagbag-o sila sa kinabuhi sa pagkadungog sa wali ni Jonas. Dinhi niay labaw pa ni Jonas. <lbl>42</lbl> Sa adlaw sa hukom, ang Rayna sa Habagatan mobarog ug motulisok ninyo. Mianhi siya gikan sa pikas bahin sa kalibotan aron pagpamati sa kaalam ni Solomon. Dinhi niay labaw pa ni Solomon. 
   <lbl>43</lbl> Kon may mogawas nga daotang espiritu sa usa ka tawo, mopanaw ni sa mga dapit nga uga ug mangitag kapahula-yan. Kon way makaplagan, <lbl>44</lbl> moingon ni: "Mobalik ko sa balay nga akong gibiyaan." Mobalik ni ug makaplagan ang balay nga walay sulod, limpyo ug maayong pagkapahimutang. 








1







Title:Chronicles (8)
</lbl>20:12</lbl> Oh Dios namo, dili mo ba sila paghukman? Kay kami walay gahum batok niining dakung panon nga mianhi batok kanamo; ni mahibalo kami kong unsay pagabuhaton: apan ang among mga mata gitutuk namo kanimo.

<lbl>20:13</lbl> Ug ang tibook Juda mingtindog sa atubangan ni Jehova, lakip ang ilang kabataan, ang ilang mga asawa, ug ang ilang mga anak.

<lbl>20:14</lbl> Unya diha kang Jahaziel ang anak nga lalake ni Zacharias, anak nga lalake ni Benaias, anak nga lalake ni Jeiel, anak nga lalake ni Mathanias, ang Levihanon, sa mga anak nga lalake ni Asaph, miabut ang Espiritu ni Jehova

<lbl>20:15</lbl> Ug siya miingon: Pamati kamo, tibook Juda, ug kamong mga pumoluyo sa Jerusalem, ug ikaw hari Josaphat: Kini mao ang gipamulong ni Jehova kanimo: Ayaw kamo kahadlok, ni magmaluya tungod niining dakung panon; kay ang gubat dili inyo, kondili iya sa Dios.

<lbl>20:16</lbl> Ugma umadto kamo batok kanila: Ania karon, sila motungas sa tungasan sa Sis; ug makita ninyo sila sa kinatumyan sa walog, sa dili pa ang kamingawan sa Jeruel.

<lbl>20:17</lbl> Kamo dili kinahanglan nga makig-away niining maong gubat: magpahamutang kamo sa inyong kaugalingon, tumindog kamo sa walay lihok, ug tan-awa ang kaluwasan ni Jehova uban kaninyo, Oh Juda ug Jerusalem; ayaw kahadlok, ni magmaluya: ugma panggula kamo batok kanila: kay si Jehova magauban kaninyo.

<lbl>20:18</lbl> Ug giyukbo ni Josaphat ang iyang ulo uban sa iyang nawong paingon sa yuta; ug ang tibook Juda ug ang mga pumoluyo sa Jerusalem nanghapa sa atubangan ni Jehova, nga nanagsimba kang Jehova.

<lbl>20:19</lbl> Ug ang mga Levihanon, sa mga anak sa mga Coathnon ug sa mga anak sa mga Corehanon, nanagtindog sa pagdayeg kang Jehova, ang Dios sa Israel, uban sa hataas uyamut nga tingog.

<lbl>20:20</lbl>  Ug sila mingbangon pagsayo sa pagkabuntag, ug ming-adto sa kamingawan sa Tekoa; ug sa nangadto sila si Josaphat mitindog ug miingon: Pamatia ako, Oh Juda, ug kamong mga pumoluyo sa Jerusalem: tumoo kamo kang Jehova nga inyong Dios, aron kamo mamalig-on; tohoi ang iyang mga manalagna, aron kamo manag-uswag.

<lbl>20:21</lbl> Ug sa nakatambag na siya sa katawohan, iyang gitudlo sila nga magaawit kang Jehova, ug magadayeg sa katahum sa pagkaputli, sa nagauna sila sa kasundalohan, ug nag-ingon: Maghatag kamo ug mga pasalamat kang Jehova; kay ang iyang mahigugmaong kalolot nagapadayon sa walay katapusan.

<lbl>20:22</lbl> Ug sa diha nga nagasugod na sila sa pag-awit ug sa pagdayeg, si Jehova nagpahamutang sa mga magbabanhig batok sa mga anak sa Ammon, sa Moab, ug sa bukid sa Seir, nga ming-abut batok sa Juda; ug sila gihampak.

<lbl>20:23</lbl> Kay ang mga anak sa Ammon ug sa Moab nanagtindog batok sa mga pumoluyo sa bukid sa Seir, aron sa pagpatay ug paglaglag gayud kanila: ug sa diha nga nalaglag na nila ang mga pumoluyo sa Seir, ang tagsatagsa nanagtinabangay sa paglaglag sa lain.

<lbl>20:24</lbl> Ug sa diha nga ang Juda miabut sa lantawan nga torre sa kamingawan, sila nanaglantaw sa panon sa katawohan; ug, ania karon, sila nanagbuy-od nga mga minatay nga nangapukan sa yuta, ug walay usa nga nakagawas.

<lbl>20:25</lbl> Ug sa diha nga si Josaphat ug ang iyang katawohan miabut aron sa pagpanguha sa inagaw gikan kanila, ilang nakita sa taliwala nila ang daghan uyamut nga mga bahandi ug mga minatay, ug mga bililhon nga alahas, nga ilang gikuha alang sa ilang kaugalingon, labaw pa kay sa ilang madala: ug totolo ka adlaw ang ilang pagpanguha sa inagaw, daghan kini kaayo.

<lbl>20:26</lbl> Ug sa ikaupat ka adlaw sila nanagtigum sa ilang kaugalingon diha sa walog sa Beraka; kay didto gidayeg nila si Jehova: busa ang ngalan niadtong dapita gitawag: Ang walog sa Beraka hangtud niining adlawa.

<lbl>20:27</lbl> Unya sila namauli, ang tagsatagsa ka tawo sa Juda ug sa Jerusalem, ug si Josaphat sa ilang unahan, sa pag-adto pag-usab sa Jerusalem uban sa kalipay; kay gihimo silang malipayon ni Jehova ibabaw sa ilang mga kaaway.

<lbl>20:28</lbl> Ug sila nangabut sa Jerusalem uban ang mga kinuldasan nga tulonggon ug mga alpa ug mga trompeta ngadto sa balay ni Jehova.

<lbl>20:29</lbl> Ug ang kahadlok sa Dios diha sa tanang gingharian sa kayutaan, sa diha nga sila nakadungog nga si Jehova nakig-away batok sa mga kaaway sa Israel.

<lbl>20:30</lbl> Busa ang gingharian ni Josaphat malinawon; kay ang iyang Dios mihatag kaniya sa pahulay sa bisan diin nga dapit nga nagalibut.

<lbl>20:31</lbl> Ug si Josaphat naghari ibabaw sa Juda: siya katloan ug lima ka tuig ang panuigon sa pagsugod niya paghari; ug siya naghari sa kaluhaan ug lima ka tuig sa Jerusalem: ug ang ngalan sa iyang inahan mao si Asuba ang anak nga babaye ni Silhi.

<lbl>20:32</lbl> Ug siya naglakat sa dalan ni Asa nga iyang amahan, ug wala mosimang gikan niana, nga nagbuhat niadtong matarung sa mga mata ni Jehova.

<lbl>20:33</lbl> Apan ang mga dapit nga hatag-as wala gun-oba; ni ang katawohan mag-andam sa ilang kasingkasing alang sa Dios sa ilang mga amahan.

<lbl>20:34</lbl> Karon ang uban nga mga buhat ni Josaphat, ang nahauna ug ang katapusan, ania karon, sila nanghisulat sa kasaysayan ni Jehu ang anak nga lalake ni Hanani, nga gisal-ut sa basahon sa mga hari sa Israel.

<lbl>20:35</lbl> Ug sa tapus niini si Josaphat nga hari sa Juda nakighiusa sa iyang kaugalingon uban kang Ochozias nga hari sa Israel; ang mao nga maghihimo sa dautan:

<lbl>20:36</lbl> Ug siya nakighiusa sa iyang kaugalingon kaniya sa pagbuhat sa mga sakayan aron sa pag-adto sa Tarsis; ug ilang gihimo ang mga sakayan sa Esiongeber.

<lbl>20:37</lbl> Unya si Eliezer ang anak nga lalake ni Dodava sa Maresa nagtagna batok kang Josaphat, nga nagaingon: Tungod kay ikaw nakighiusa sa imong kaugalingon uban kang Ochozias, gigun-ob ni Jehova ang imong mga buhat. Ug ang mga sakayan nangaguba, mao nga sila wala na makaadto sa Tarsis.
<lbl>21:1</lbl> Ug si Josaphat natulog uban sa iyang mga amahan, ug gilubong siya uban sa iyang mga amahan didto sa ciudad ni David: ug si Joram nga iyang anak nga lalake naghari ilis kaniya,

<lbl>21:2</lbl> Ug siya may mga kaigsoonan, ang mga anak nga lalake ni Josaphat: si Asarias, ug si Jehiel, ug si Zacharias, ug si Asarias, ug si Michael, ug si Sepatias; kining tanan mga anak nga lalake ni Josaphat nga hari sa Israel.

<lbl>21:3</lbl> Ug ang ilang amahan mihatag kanila ug daghan kaayong mga gasa, sa salapi, ug sa bulawan, ug sa bililhon nga mga butang, uban ang mga kinutaang ciudad sa Juda; apan ang gingharian iyang gihatag kang Joram, tungod kay siya mao ang kamagulangan.

<lbl>21:4</lbl> Karon sa diha nga nakatindog na si Joram ibabaw sa gingharian sa iyang amahan, ug sa nalig-on na siya sa iyang kaugalingon, iyang gipatay ang iyang mga kaigsoonan nga tanan uban sa pinuti ug ang pila usab ka mga principe sa Israel.

<lbl>21:5</lbl> Si Joram may katloan ug duha ka tuig ang panuigon sa pagsugod niya paghari; ug siya naghari sa walo ka tuig sa Jerusalem.

<lbl>21:6</lbl> Ug siya naglakat sa dalan sa mga hari sa Israel, sumala sa gibuhat sa balay ni Achab; kay iyang gipangasawa ang anak nga babaye ni Achab: ug iyang gihimo kadtong dautan sa mga mata ni Jehova:

<lbl>21:7</lbl> Apan bisan pa niini si Jehova wala mobuot sa paggun-ob sa balay ni David, tungod sa tugon nga iyang gihimo uban kang David, ug ingon nga siya nagsaad sa paghatag sa usa ka lamparahan kaniya ug sa iyang mga anak sa kanunay.

<lbl>21:8</lbl> Sa iyang mga adlaw ang Edom ming-alsa gikan sa ilalum sa kamot sa Juda, ug naghimo ug usa ka hari sa ibabaw nila.

<lbl>21:9</lbl> Unya si Joram milabay uban sa iyang mga capitan, ug ang tanan niyang mga carro uban kaniya: ug mibangon siya sa gabii, ug gidasmagan ang mga Edomhanon nga naglibut kaniya, ug ang mga capitan sa mga carro.

<lbl>21:10</lbl> Busa ang Edom ming-alsa gikan sa ilalum sa kamot sa Juda hangtud niining adlawa: unya ang Libna ming-alsa usab sa maong panahon gikan sa ilalum sa iyang kamot, tungod kay iyang gibiyaan si Jehova, ang Dios sa iyang mga amahan.

<lbl>21:11</lbl> Labut pa siya naghimo ug mga hatag-as nga dapit sa kabukiran sa Juda, ug gipapakighilawas niya ang mga pumoluyo sa Jerusalem, ug gipasalaag niya ang Juda.

<lbl>21:12</lbl> Ug may usa ka sinulat alang kaniya gikan kang Elias nga manalagna, nga nagaingon: Kini mao ang giingon ni Jehova, ang Dios ni David nga imong amahan: Tungod kay ikaw wala maglakat sa mga dalan ni Josaphat nga imong amahan, ni sa mga dalan ni Asa nga hari sa Juda,

<lbl>21:13</lbl> Apan naglakat sa dalan sa mga hari sa Israel, ug imong gipapakighilawas ang Juda ug ang mga pumoluyo sa Jerusalem, sama sa gibuhat sa balay ni Achab, ug nagpatay ka usab sa imong mga kaigsoonan sa balay sa imong amahan, nga labing maayo pa kay kanimo:

<lbl>21:14</lbl> Ania karon, si Jehova magahampak sa imong katawohan uban sa usa ka dakung kamatay, ug sa imong mga anak, ug sa imong mga asawa, ug sa tanan mong mga manggad;

</lbl>21:15</lbl> Ug ikaw pagatakboyan sa usa ka dakung sakit sa imong mga tinae, hangtud nga ang imong mga tinae mangahabwa tungod sa imong sakit, sa adlaw-adlaw.

<lbl>21:16</lbl> Ug gipukaw ni Jehova batok kang Joram ang espiritu sa mga Filistehanon, ug sa mga Arabianhon nga anaa tupad sa mga Etiopiahanon:

<lbl>21:17</lbl> Ug sila nangadto batok sa Juda, ug mingsulod niana, ug gidala ang tanang manggad nga makaplagan diha sa balay sa hari, ug ang iyang mga anak nga lalake usab, ug ang iyang mga asawa; mao nga walay usa ka anak nga lalake nga nahabilin kaniya, gawas kang Joachaz, ang kamanghuran sa iyang mga anak nga lalake.

<lbl>21:18</lbl> Ug sa tapus niining tanan gihampak siya ni Jehova sa iyang mga tinae sa usa ka sakit nga walay kaayohan.

<lbl>21:19</lbl> Ug nahitabo, sa nagalakat ang panahon, tapus ang duha ka tuig, nga ang iyang mga tinae nangahabwa tungod sa iyang sakit, ug siya namatay sa mangil-ad nga mga balatian. Ug ang iyang katawohan wala magsunog alang kaniya, sama sa pagsunog sa iyang mga amahan.

<lbl>21:20</lbl> Katloan ug duha ka tuig ang iyang panuigon sa pagsugod niya paghari ug siya naghari sa Jerusalem sa walo ka tuig: ug siya migikan nga wala kawilihi; ug ilang gilubong siya sa ciudad ni David, apan dili sa mga lubnganan sa mga hari.
<lbl>22:1</lbl> Ug ang mga pumoluyo sa Jerusalem naghimo kang Ochozias iyang kamanghuran nga anak nga lalake nga hari ilis kaniya: kay ang panon sa mga tawo ng ming-abut uban sa mga Arabianhon nganha sa campo mingpatay sa tanang mga magulang. Busa si Ochozias anak nga lalake ni Joram nga hari sa Juda naghari.

<lbl>22:2</lbl> Kap-atan ug duha ka tuig ang panuigon ni Ochozias sa pagsugod niya paghari; ug siya naghari sa Jerusalem sa usa ka tuig: ug ang ngalan sa iyang inahan mao si Athalia ang anak nga babaye ni Omri.

<lbl>22:3</lbl> Siya usab naglakat sa mga dalan sa balay ni Achab; kay ang iyang inahan maoy magtatambag kaniya sa pagbuhat sa kadautan.

<lbl>22:4</lbl> Ug iyang gihimo kadtong dautan sa mga mata ni Jehova, ingon sa gihimo sa balay ni Achab; kay sila maoy iyang mga magtatambag sa tapus mamatay ang iyang amahan, ngadto sa iyang pagkalaglag.

<lbl>22:5</lbl> Siya usab naglakat sunod sa ilang pagtambag, ug miuban kang Joram anak nga lalake ni Achab nga hari sa Israel sa pagpakiggubat batok kang Hazael nga hari sa Siria didto sa Ramoth-galaad: ug si Joram gisamaran sa mga Sirianhon.

<lbl>22:6</lbl> Ug siya mipauli ngadto sa Jezreel aron magapakaayo sa mga samad nga ilang gihatag kaniya didto sa Rama, sa diha nga nakig-away siya batok kang Hazael nga hari sa Siria. Ug si Azarias anak nga lalake ni Joram nga hari sa Juda miadto sa Jezreel aron sa pagpakigkita kang Joram anak nga lalake ni Achab, tungod kay siya nagdaut.

<lbl>22:7</lbl> Karon ang pagkalaglag ni Ochozias iya sa Dios, nga niana siya miadto kang Joram: kay sa diha nga nahiabut na siya, siya miadto uban kang Joram batok kang Jehu anak nga lalake ni Nimsi, nga gidihogan ni Jehova aron sa pagbungkag sa balay ni Achab.

<lbl>22:8</lbl> Ug nahitabo, sa diha nga si Jehu naghimo sa paghukom ibabaw sa balay ni Achab, nga iyang hikaplagan ang mga principe sa Juda, ug ang mga anak nga lalake sa mga kaigsoonan ni Ochozias, nga nanag-alagad kang Ochozias, ug iyang gipamatay sila.








5







Title:Mateo (8)
   <lbl>2</lbl> ug giingnan: "Lakaw sa pikas nga balangay. May asno didto nga gihigot uban sa nati. Badbari ni ug dad-a nganhi. <lbl>3</lbl> Kon may mobuyag, ingna siya: "Ang Ginoo nagkinahang-lan ini, apan iya dayong iuli." 
   <lbl>4</lbl> Nahitabo ni aron matuman ang giingon sa manalagna: <lbl>5</lbl> Ingna ang mga anak sa Sion: tan-awa ang inyong hari nga mianhi ninyo sa tumang kayano. Nagsakay siya sa asno, ang mananap alang sa trabaho, uban sa nati. 
   <lbl>6</lbl> Nanglakaw ang mga tinun-an sumala sa gitugon ni Jesus. <lbl>7</lbl> Gidala nila ang asno ug ang nati. Unya, gihapinan nila ang bukobuko sa asno sa ilang mga kupo ug mikabayo si Jesus. 
   <lbl>8</lbl> Daghan pod ang mga tawo nga namukhad sa ilang kupo sa dalan, samtang ang uban namutol og mga sangang dahonan nga gikatag sa dalan. <lbl>9</lbl> Ang mga tawo nga nag-una ni Jesus ug ang nagsunod naninggit: "Hosana sa Anak ni David! Bulahan ang mianhi sa Ngalan sa Ginoo! Hosana, himaya sa kahitas-an! 
   <lbl>10</lbl> Sa pagsulod ni Jesus sa Jerusalem, naukay ang tibuok syudad. Busa, nangutana ang katawhan: "Kinsa siya?" <lbl>11</lbl> Ug ang pundok mitubag: "Si Jesus, ang propeta nga taga Nazaret sa Galilea." 
   
   Giabog ang mga komersyanti
   (<lbl>Mc 11:11</lbl>; <lbl>Lc 13:35</lbl>; <lbl>Jn 2:14</lbl>)
   <lbl>• 12</lbl> Misulod si Jesus sa templo ug nangabog sa tanang namalit ug mamaligya sa hawanan. Gitikwang niya ang mga lamesa sa nangilis og kwarta ug ang mga lingkoranan sa namaligyag pati. <lbl>13</lbl> Miingon siya: "Ang akong balay tawgog Balay alampoanan. Apan inyo ning gihimo nga tagoanan sa mga kawatan ." 
   <lbl>14</lbl> Ang mga buta ug bakol nanuol pod niya sa templo ug giayo sila ni Jesus. 
   <lbl>15</lbl> Ang mga pangulong pari ug magtutudlo sa Balaod nakakita sa mga katingalahan nga nahimo ni Jesus. Nadungog sab nila ang singgit sa kabataan sulod sa templo: "Hosana sa Anak ni David!" <lbl>16</lbl> Nangasuko sila ug miingon ni Jesus: "Nakadungog ka ba sa ilang giingon?" Si Jesus mitubag: "Oo. Wala ba mo makabasa sa Kasulatan?... giawit ug gidayg ang imong himaya sa mga masuso ug kabataan?" 
   <lbl>17</lbl> Busa, mibiya siya, migawas sa dakbayan ug miadto sa Betania diin mipalabay siya sa kagabhion. 
   
   Gitunglo ni Jesus ang igera
   (<lbl>Mc 11:12</lbl>; <lbl>Lc 1:6</lbl>)
   <lbl>• 18</lbl> Sayo nga mibalik si Jesus sa dakbayan, ug gigutom siya. <lbl>19</lbl> May igera sa daplin sa dalan nga iyang giduol, apan wala siyay nakita gawas sa mga dahon. Unya, iyang gitunglo ang kahoy: "Dili ka na mamunga!" Ug dihadiha ang igera nalaya. 
   <lbl>20</lbl> Sa pagkakita ini sa mga tinun-an, nahibulong sila ug miingon: "Giunsa man pagkalawos gilayon sa igera!" <lbl>21</lbl> Si Jesus miingon: "Sa tinuoray sultihan tamo: Kon duna moy pagtoo ug dili magduhaduha, dili lang kay makahimo mo sa akong gibuhat sa igera. Makasugo pa mo anang bungtora: Lihok ug ambak sa dagat! Ug mahimo ni. <lbl>22</lbl> Bisag unsay inyong pangayoon sa pag-ampo nga puno sa pagtoo, madawat ninyo. 
   
   Ang tubag ni Jesus sa mga punoan 
   (<lbl>Mc 11:27</lbl>; <lbl>Lc 20:1</lbl>)
   <lbl>23</lbl> Sa pagsulod ni Jesus sa Templo, ang mga pangulong pari, magtutudlo sa Balaod ug awtoridad nga Judio miduol niya ug nangutana: "Unsay imong katungod sa pagbuhat ining tanan? Kinsay naghatag nimo sa maong gahom?" 
   <lbl>24</lbl> Si Jesus mitubag: "Mangutana kog usa lang ka butang. Kon makatubag mo, nan motug-an pod ko sa akong katungod sa pagbuhat ini. Diin gikan ang katungod ni Juan pagpamunyag: sa Diyos o sa tawo ba lang?" 
   <lbl>25</lbl> Nangatarongan sila sa ilang kaugalingon: "Kon motubag ta nga ang bunyag ni Juan gikan sa Diyos, moi-ngon siya: Nganong wala mo manoo? <lbl>26</lbl> Ug kon moingon ta: Ang bunyag ni Juan gikan lang sa tawo, makigbatok nato ang katawhan sanglit ang tanan nag-isip ni Juan nga propeta. <lbl>27</lbl> Hinu-noa, mitubag sila: "Wala mi masayod." 
   Busa, giingnan sila ni Jesus: "Dili pod ko motug-an sa akong katungod sa pagbuhat ini." 
   
   Ang duha ka anak nga lalaki
   <lbl>• 28</lbl> Si Jesus mipadayon sa pag-ingon: "Unsay inyong hunahuna bahin ini? May tawo nga dunay duha ka anak nga lalaki. Giduol niya ang magulang ug giingnan: 'Anak, trabaho karong adlawa sa akong parasan.' <lbl>29</lbl> Ug ang anak mitubag: 'Dili ko moadto.' Apan pagkataudtaod nakahunahuna siyag maayo ug miadto. <lbl>30</lbl> Unya, giduol sa amahan ang manghod ug gisugo pod sa pagtrabaho sa parasan. Mitubag ni: 'Moadto ko, Tay!' Apan wala moadto." 
   <lbl>31</lbl> Nangutana si Jesus: "Kinsa sa duha ang nakatuman sa sugo sa ama-han?" Mitubag sila: "Ang una." Ug si Jesus miingon: "Sa pagkatinuod sultihan tamo: Ang mga kobrador sa buhis ug mga puta mag-una ninyo sa dalan paingon sa gingharian sa langit. <lbl>32</lbl> Kay si Juan mianhi aron pagtultol ninyo sa dalan sa kaayohan, apan wala mo manoo. Hinunoa, ang mga kobrador ug puta mitoo. Saksi mo ini, apan wala mo maghinulsol ni motoo. 
   
   Ang sambingay sa mga saop
   (<lbl>Mc 12:1</lbl>; <lbl>Lc 20</lbl>)
   <lbl>33</lbl> Paminawa ang laing sanglitanan: May tawong yutaan nga naghimog parasan. Iya ning gikural. Naglungag siyag gahong alang sa pigsanan sa ubas, gitukoran og bantayan ug gipasaopan. Unya, miadto siya sa layong dapit. <lbl>34</lbl> Sa ting-ani, gipadala niya ang mga sulugoon ngadto sa mga saop aron pagdawat sa bahin. <lbl>35</lbl> Apan gidakop sa mga saop ang mga sinugo. Gibunalan ang usa, gipatay ang lain ug ang uban gibato. 
   <lbl>36</lbl> Mipadalag usab ang tag-iya sa laing mga sulugoon nga ila gihapong gidagmalan.
   <lbl>37</lbl> Sa kataposan, gipadala ang anak sa hunahuna nga tahoron ni. <lbl>38</lbl> Apan sa pagkakita sa mga saop, nakahunahuna sila: "Ang manununod ni. Pat-yon ta siya aron maato ang katiga-yonan. <lbl>39</lbl> Busa, gidakop siya, gidala sa gawas sa parasan ug gipatay.'
   <lbl>40</lbl> Karon, unsaon man sa tag-iya ang mga saop inig-abot na niya?" <lbl>41</lbl> Mii-ngon sila: "Dili siya maluoy sa mga daotan, ug pamatyon sila. Pasap-an niya ang parasan sa lain nga maka-hatag niyag bahin sa tukmang panahon." 
   <lbl>42</lbl> Ug si Jesus mitubag: "Wala ba mo makabasa sa giingon sa Kasulatan? Ang batong gisalikway sa magtutukod nahimong batong sukaranan. Mao ni ang binuhatan sa Ginoo ug natingala ta."
   <lbl>43</lbl> Busa, sultihan tamo: "Ang gingharian sa langit kuhaon kaninyo ug ihatag sa mga tawo aron mamunga pag-ayo. 
   <lbl>44</lbl> (Ang mahulog ining batoha ma-dugmok, ug mapulpog ang mahulogan.)" 
   <lbl>45</lbl> Sa pagkadungog sa mga pangulong pari ug Pariseo ining sambingaya, namatngonan nila nga silay gipasabot ni Jesus. <lbl>46</lbl> Dakpon unta siya, apan nahadlok sila sa panon sa katawhan nga nag-isip niya nga propeta. 
   
   Ang kombira sa kasal
   (<lbl>Lc 14:15</lbl>) 
   <b><lbl>22 •</lbl></b> <lbl>1</lbl> Si Jesus mipadayon pagsultig mga sambingay. 
   <lbl>2</lbl> "May hari nga nagsaulog sa kasal sa iyang anak nga lalaki. <lbl>3</lbl> Nagpadala siyag mga sulugoon aron pagtawag sa mga dinapit. Apan mibalibad sila. Dili makatambong. 
   <lbl>4</lbl> Nagpadala siyag laing mga sulugoon aron pagpahibalo: 'Andam na ang kombira, giihaw na ang pinatam-bok nga mga baka ug ang uban pang hayop. Karon andam na ang tanan. Dali mo sa bangketi sa kasal.' <lbl>5</lbl> Apan wala sila magtagad ug nanglakaw, ang uban sa uma; ang uban sa trabaho. <lbl>6</lbl> Samtang gidakop sa uban ang mga sulugoon sa hari, gipakaulawan ug gipatay. 
   <lbl>7</lbl> Nasuko ang hari. Iyang gipaadto ang mga sundalo aron paglaglag sa mamumuno ug pagsunog sa ilang syudad. <lbl>8</lbl> Unya, giingnan niya ang mga sulugoon: "Ang hikay sa kasal andam na. Apan dili takos ang dinapit. <lbl>9</lbl> Lakaw sa kasuokan sa kadalanan ug dapita sa kombira ang tanan nga inyong makita." 
   <lbl>10</lbl> Ang mga sulugoon nangadto dayon sa kadalanan ug gidala ang tanang nakita, ang maayo ug daotan. Ug ang balay napuno sa mga dinapit. 
   <lbl>11</lbl> Ang hari miduol aron pagtan-aw sa nanambong sa kan-anan, apan nakakita siyag tawo nga walay sinina sa kasal. <lbl>12</lbl> Busa, iya ning giingnan: "Higala, giunsa mog sulod nga wala ka may sapot sa kasal?" Apan ang tawo nagpakahilom. <lbl>13</lbl> Busa, misugo ang hari sa iyang ginsakpan: "Gaposa ang kamot ug tiil ug ilabay siya sa ka-ngitngit diin dunay bakho ug kagot sa ngipon.'
   <lbl>• 14</lbl> Hibaloi nga daghan ang gitawag, apan dyotay ra ang napili." 
   
   Pagbuhis kang Cesar
   (<lbl>Mc 12:13</lbl>; <lbl>Lc 20:20</lbl>)
   <lbl>15</lbl> Ang mga Pariseo namahawa ug nagsabot og unsaon pagbitik si Jesus pinasikad sa kaugalingong mga pu-long. <lbl>16</lbl> Busa, gipaadto nila ang ilang mga tinun-an uban sa mga sakop ni Herodes alang sa maong katuyoan. 
   <lbl>17</lbl> Miingon sila kang Jesus: "Magtutudlo, nasayod mi nga tarong kang pagkatawo. Matinud-anon kang nag-tudlo sa kabubut-on sa Diyos. Wala ka magpadala sa uban ug wala kay gikahadlokan. Busa, tug-ani mig unsay imong hunahuna: Supak ba sa Balaod ang pagbuhis kang Cesar? Magbuhis ba ta o dili?" 
   <lbl>18</lbl> Apan nasayod si Jesus sa daotan nilang tuyo. Busa, miingon siya: "Mga tigpakaaron-ingnon! Nganong inyo kong gisulayan? <lbl>19</lbl> Pakit-a ko sa salapi nga inyong ibuhis." 
   Gipakita nila ang usa ka dinaryo. <lbl>20</lbl> Si Jesus miingon: "Kang kinsa ning larawan ug kinsa siya? <lbl>21</lbl> Mitubag sila: "Kang Cesar." Unya, miingon si Jesus: "Kon mao na, ihatag kang Cesar ang iya ni Cesar ug sa Diyos ang iya sa Diyos." 
   <lbl>22</lbl> Nahibulong sila pag-ayo sa iyang tubag. Busa, namiya sila ug nagpalayo.
   
   Ang pagkabanhaw sa mga patay 
   (<lbl>Mc 12:18</lbl>; <lbl>Lc 20:27</lbl>)
   <lbl>23</lbl> Nianang adlawa, pipila sa mga Sadduceo miduol ni Jesus. Sanglit ilang gipamatuod nga walay pagkabanhaw, nangutana sila: <lbl>24</lbl> "Magtutudlo, si Moises nag-ingon: Kon may mamatay nga walay anak, ang igsoon niyang lalaki mangasawa sa byuda. Ang ilang anak isipong anak sa namatay. <lbl>25</lbl> Karon, may pito ka magsoong lalaki. Ang una nangasawa unya, namatay. Sanglit wala man siyay anak, gibilin niya sa igsoon ang asawa. <lbl>26</lbl> Mao gihapon ang nahitabo sa ika-duha ug sa ikatulo hangtod sa ikapito ka igsoon. <lbl>27</lbl> Ug namatay pod ang babaye. <lbl>28</lbl> Inigkabanhaw na sa mga patay, kang kinsa siyang asawa, nga ang pito nakapangasawa man niya?"
   <lbl>29</lbl> Si Jesus mitubag: "Sayop kaayo mo. Wala ninyo hisabti ang Kasulatan ni ang gahom sa Diyos. <lbl>30</lbl> Una sa tanan, sa pagkabanhaw sa mga patay, dili na magminyo ang mga lalaki ug babaye. Hinunoa, mahisama sila sa mga anghel sa Langit. <lbl>31</lbl> Kabahin sa pagkabanhaw... wala ba mo kapamalandong sa giingon sa Diyos: <lbl>32</lbl> Diyos ko ni Abraham, ni Isaac ug ni Jacob! Diyos siya sa mga buhi, dili sa mga patay."
   <lbl>33</lbl> Ang nakadungog niya natingala sa iyang gipanudlo. 
   <lbl>34</lbl> Nakita sa mga Pariseo giunsa ni Jesus pagpahilom ang mga Sadduceo. Busa, nagkauyon sila sa pagtigom libot niya. <lbl>35</lbl> Ang usa nila nga magtutudlo sa Balaod misulay pagbitik niya ining pangutanaha: <lbl>36</lbl> "Magtutudlo, unsay labing bililhon nga sugo sa Balaod?" 
   <lbl>37</lbl> Mitubag si Jesus: "Higugmaa ang Ginoo nga imong Diyos sa tibuok kasingkasing, sa tibuok kalag, ug sa tibuok salabotan. <lbl>38</lbl> Kini ang una ug ang labing importanti nga sugo. <lbl>39</lbl> Apan may lain nga sama ini: Higug-maa ang isigkatawo sama sa kaugalingon. <lbl>40</lbl> Ang tibuok Balaod ug mga Propeta nagsukad ining duha ka sugo." 
   
   Ang Mesiyas, Anak ni David
   (<lbl>Mc 12:35</lbl>; <lbl>Lc 20:41</lbl>)
   <lbl>41</lbl> Dihang nagkatigom na ang mga Pariseo, <lbl>42</lbl> si Jesus nangutana nila: "Unsay inyong hunahuna bahin ni Cristo? Kinsa siyang anak?" Mitubag sila: "Ni David." 
   <lbl>43</lbl> Unya, nangutana si Jesus: "Nganong si David, linamdagan sa Diyos, nagtawag man ni Cristo og Ginoo? Kay nag-ingon siya sa usa ka salmo: <lbl>44</lbl> Ang Diyos nag-ingon sa akong Ginoo: Lingkod sa akong tuo hangtod nga ibutang ko ang imong kaaway ubos sa imong tiil. <lbl>45</lbl> Kon si David nagtawag niyag Ginoo, unsaon man niya pagka-anak ni David?" 
   <lbl>46</lbl> Walay usa nga mitubag, bisag usa na lang ka pulong. Sukad adtong adla-wa wala nay nakaako sa pagpangutana niya. 
   
   Magtutudlo sa Balaod
   (<lbl>Lc 20:45</lbl>; <lbl>Mc 12:38</lbl>)
   <b><lbl>23 •</lbl></b> <lbl>1</lbl> Unya, si Jesus miingon sa ka- tawhan ug sa iyang mga tinun-an;
   <lbl>• 2</lbl> "Ang mga magtutudlo sa Balaod ug Pariseo mipuli ni Moises. <lbl>3</lbl> Pamatia ug buhata ang tanan nilang gisulti, apan ayaw silag sunda. <lbl>4</lbl> Kay wala nila buhata ang ilang gitudlo. Nag-andam silag bug-at nga palas-anon nga lisod kaayong dad-on, ug gipapas-an sa mga tawo. Apan dili sila moisa bisag usa ka tudlo aron pag-irog ini. <lbl>5</lbl> Ilang buhaton ang tanan aron makita sa mga tawo. Busa, nagtaklay silag dagkong sudlanan sa mga sinulat nga Balaod. Nagsul-ob silag mga sapot nga tag-as og sidsid. <lbl>6</lbl> Buot silang manglingkod sa unang mga dapit sa kombira ug sa lina-ing lingkoranan sa sinagoga. <lbl>7</lbl> Malipay silang yukboan ug tahoron sa tiyang-gihan ug tawgog 'Magtutudlo' sa mga tawo.
   








1







Title:Lucas (6)
   <lbl>20</lbl> Bisan pa ana, ayaw pagsadya, kay nagtahod ninyo ang mga daotang espiritu. Pagsadya hinuon, kay nasulat ang inyong ngalan sa langit." 
   <lbl>21</lbl> Adtong panahona napuno si Jesus sa kalipay diha sa Espiritu Santo. Miingon siya: "Nagdayeg ko nimo, Amahan, Ginoo sa langit ug yuta. Gitago mo kining mga butanga sa maalamon ug maayong laki, ug gipadayag sa gagmayng kabataan. <lbl>22</lbl> Oo, Amahan, mao ni ang mapuangoron mong kabubut-on. Gihatag kanako sa akong Amahan ang tanang butang. Tungod ini, walay nakaila sa Anak gawas sa Amahan, ug walay nakaila sa Amahan gawas sa Anak ug sa iyang gipili nga makaila sa Amahan."
   <lbl>23</lbl> Unya, mitan-aw si Jesus ug miingon sa mga tinun-an lang: "Bulahan mo nga nakakita sa inyong nakita. <lbl>24</lbl> Sultihan tamo nga daghang propeta ug hari ang buot makakita sa inyong nakita, apan wala makahimo; pagpaminaw sa inyong nabati, apan wala makadungog." 
   
   Ang maayong Samariyanhon 
   (<lbl>Mt 22:24</lbl>; <lbl>Mc 12:28</lbl>)
   <lbl>• 25</lbl> May magtutudlo sa Balaod nga mibarog aron pagbitik ni Jesus. Miingon siya: "Magtutudlo, unsay buhaton ko aron pagbaton og kinabuhing walay kataposan?" <lbl>26</lbl> Mitubag si Jesus: "Unsay nasulat sa Balaod, ug giunsa mo pagsabot?" <lbl>27</lbl> Mitubag ang magtutudlo sa Balaod: "Higugmaa ang Ginoo nga imong Diyos sa tibuok mong kasingkasing ug sa tibuok mong kalag ug sa tibuok mong kusog ug sa tibuok mong hunahuna." Nasulat sab: "Higugmaa ang imong silingan ingon sa kaugalingon." <lbl>28</lbl> Miingon si Jesus: "Husto ang imong tubag. Buhata ni ug mabuhi ka." <lbl>29</lbl> Apan buot mangatarongan ang magtutudlo busa, miingon siya ni Jesus: "Kinsay akong silingan?" 
   <lbl>30</lbl> Mitubag ni Jesus: "May tawong milugsong gikan sa Jerusalem ngadto sa Jerico ug nahulog sa kamot sa mga tulisan. Gihuboan siya, gikulata dayon, gibiyaang himatyon. <lbl>31</lbl> Naatol sab nga naglugsong adtong dalana ang usa ka pari. Sa pagkakita niya sa tawo, misimang siya sa dalan. <lbl>32</lbl> May Levita pod nga milabay. Dihang nakita niya ang himatyon misimang pod siya sa dalan. <lbl>33</lbl> Apan may taga Samaria nga nagpanaw ug milabay sa nahimutangan sa himatyon. Sa pagkakita niya sa tawo, naluoy ug <lbl>34</lbl> miduol siya. Gibuboag lana ug bino ug gibugkosan niya ang mga samad. Gipasakay niya ang himatyon sa iyang hayop, gidala sa abtanan ug giatiman. 
   <lbl>35</lbl> Sa sunod adlaw, mikuha ang Samariyanhon og duha ka denaryo, gihatag sa tag-iya sa balay ug miingon: 'Atimana siya; bayran ko ang dugang nga gastos sa akong pagbalik.'"
   <lbl>36</lbl> Unya, miingon si Jesus: "Sa imong pagtoo, kinsa nila ang silingan sa nahulog sa kamot sa mga tulisan?" <lbl>37</lbl> Mitubag ang magtutudlo: "Ang naluoy niya." Busa, miingon si Jesus: "Lakaw ug buhat sa ingon." 
   
   Si Marta ug si Maria 
   <lbl>• 38</lbl> Unya, samtang nanglakaw sila, misulod si Jesus sa usa ka balangay diin may babayeng ginganlag Marta nga midawat niya sa balay. <lbl>39</lbl> Ang igsoong babaye, si Maria, milingkod sa tiilan sa Ginoo ug namati sa iyang pulong. <lbl>40</lbl> Si Marta nagkapuliki sa pag-atiman sa bisita. Miduol siya ni Jesus ug miingon: "Ginoo, wala ka ba makamatikod nga gipasagdan ko sa igsoon kong babaye nga nag-inusarang magsilbi? Palihog, patabanga siya." 
   <lbl>41</lbl> Mitubag ang Ginoo: "Marta, Marta, nagkapuliki ka ug nabalaka sa daghang butang. <lbl>42</lbl> Usa ray gikinahanglan. Nakapili si Maria sa bililhong bahin nga dili kuhaon kaniya." 
   
   Ginoo, tudloi mi sa pag-ampo 
   (<lbl>Mt 6:9</lbl>; <lbl>7:7</lbl>)
   <b><lbl>11 •</lbl></b> <lbl>1</lbl> Usa ana ka adlaw, nag-ampo si Jesus. Human ini miingon niya ang usa sa iyang mga tinun-an: "Ginoo, tudloi mi sa pag-ampo ingon nga gitudloan ni Juan ang iyang mga tinun-an." <lbl>2</lbl> Miingon si Jesus: "Ingna ini pag-ampo: 
   Amahan namo, naa sa langit ang imong ngalan, moabot ang imong gingharian. 
   Matuman ang imong kabubut-on 
   didto sa langit ingon man dinhi sa yuta. 
   <lbl>3</lbl> Hatagi mi sa adlaw adlaw namong pan. 
   <lbl>4</lbl> Pasayloa mi sa among mga sala; 
   kay pasayloon sab namo ang tanan nga nakahimo namog sayop; ayaw mig itugyan sa panulay, ug luwasa mi sa daotan."
   <lbl>• 5</lbl> Miingon si Jesus: "Kon ang usa ninyo may higala nga iyang giadto sa tungang gabii ug giingnan: 'Higala, pabayloa kog tulo ka pan, <lbl>6</lbl> kay mao pay pag-abot gikan sa byahe sa akong higala ug wala koy ikapakaon niya.' <lbl>7</lbl> Hayan tubagon ka sa naa sulod sa balay: 'Ayaw kog tugawa. Nanrangka na ko sa pultahan. Nanghigda na mi ug ang mga bata. Dili na ko mobangon aron paghatag nimo sa pan.' <lbl>8</lbl> Ingnon tamo, kondili siya mobangon tungod sa ilang pagkahigala, mobangon siya ug ihatag ang gikinahanglan tungod sa pamugos. 
   <lbl>9</lbl> Ingnon tamo: pangayo ug hatagan mo, pangita ug inyong makaplagan, panuktok ug ablihan alang ninyo ang pultahan. <lbl>10</lbl> Makadawat gyod ang mangayo; makakaplag ang mangita ug ablihan ang manuktok. 
   <lbl>11</lbl> Kinsa ninyong mga amahan ang mohatag og bitin sa anak nga nangayog isda? <lbl>12</lbl> Kinsay mohatag og tanga kon itlog ang gipangayo? <lbl>13</lbl> Kon kamong mga daotan mahibawong mohatag og maayong mga gasa sa anak, unsa pa kaha ang Amahan sa langit? Mohatag siya sa balaang Espiritu sa mangayo niya." 
   
   Si Jesus ug si Beelzebul 
   (<lbl>Mc 3:22</lbl>; <lbl>Mt 12:23</lbl>; <lbl>Mc 4:21</lbl>; <lbl>9:40</lbl>)
   <lbl>• 14</lbl> Unya, gihinginlan ni Jesus ang daotang espiritu nga amang. Sa nakagawas na ni, nakasulti ang amang ug natingala ang mga tawo. <lbl>15</lbl> Apan miingon ang pipila: "Gihinginlan niya ang yawa sa panabang ni Beelzebul, ang hepe sa mga yawa." <lbl>16</lbl> Buot sab ang uban nga mosuway ni Jesus ug nangayog timailhan gikan sa langit. 
   <lbl>17</lbl> Nasayod si Jesus sa ilang hunahuna busa, miingon siya: "Mapukan ang gingharian nga magkabahinbahin ug magkatibulaag. <lbl>18</lbl> Kon magkabahinbahin si Satanas, ang iyang gingharian hapit na matapos. Nganong, miingon man mo nga naghingilin kog mga yawa sa panabang ni Beelzebul? <lbl>19</lbl> Kon pinaagi ni Beelzebul ko naghingilin sa mga yawa, sa kang kinsa man naghingilin ang inyong mga kauban sa mga yawa? Angay silang manubag. 
   <lbl>20</lbl> Apan kon naghingilin ko sa mga yawa sa tudlo sa Diyos, nagpasabot ni nga miabot na ninyo ang iyang gingharian. <lbl>21</lbl> Kon ang kusgan ug armadong tawo magbantay sa iyang gingharian, dili maunsa ang kabtangan. <lbl>22</lbl> Apan kon sulngon siyag mas gamhanan pa kay kaniya ug lupigon siya, mailog ang mga armas nga iyang gisaligan ug mabahinbahin ang kabtangan.
   <lbl>• 23</lbl> Ang dili dapig nako batok nako, ug magtibulaag ang dili makatigom uban nako. 
   <lbl>• 24</lbl> Kon mogawas sa tawo ang hugawng espiritu, magsuroysuroy ni sa ubang dapit ug mangitag kapahulayan. Kon walay makaplagan, moingon siya: 'Mobalik ko sa gigikanan kong pinuy-anan.' <lbl>25</lbl> Sa pag-abot, iya ning makaplagan nga sinilhigan ug hapsay. <lbl>26</lbl> Moadto siya ug kuhaon niya ang pito ka laing espiritu nga mas daotan pa kay kaniya; mosulod ni sa pinuy-anan ug adto na manimuyo. Busa, mas daotan ang kahimtang sa maong tawo karon kay sa sinugdan. 
   <lbl>• 27</lbl> Samtang nagsulti pa si Jesus, may babaye gikan sa katawhan nga namulong: "Bulahan ang nagsabak ug ang nagmatuto nimo!" <lbl>28</lbl> Mitubag si Jesus: "Sa labing tinuod, bulahan ang naminaw ug namati sa pulong sa Diyos." 
   <lbl>• 29</lbl> Diha nga nagkapundok na ang mga tawo, miingon nila si Jesus: "Daotan ang katawhan karong panahona. Nangita silag timailhan, apan walay ihatag gawas sa timailhan ni Jonas. <lbl>30</lbl> Ingon nga si Jonas natimailhan alang sa katawhan sa Ninive, ang Anak sa Tawo timailhan alang ining kaliwata. <lbl>31</lbl> Ang Rayna sa habagatan mobangon sa Adlaw sa Hukom uban sa katawhan ining panahona, mosumbong nila, kay mianhi man siya gikan sa mga utlanan sa kalibotan aron pagpamati sa kaalam ni Solomon. Ania dinhi ang mas dako pa ni Solomon. <lbl>32</lbl> Ang mga lalaki sa Ninive mobarog sa Adlaw sa Hukom uban sa katawhan ining panahona. Isumbong sila, kay ang wali ni Jonas nakapabiya nila sa kasal-anan. Ania dinhi ang mas dako pa ni Jonas.
   <lbl>33</lbl> Walay magdagkot og suga aron tagoan. Hinunoa, ipahimutang ni sa tungtonganan aron ang manganhang katawhan makakita sa kahayag.
   <lbl>34</lbl> Ang mata suga sa lawas. Kon ang mata klaro kaayog tinan-awan, ang tibuok pagkatawo matabangan tungod sa kahayag. Kon ang panan-aw dili maayo, ang tibuok pagkatawo mawad-an sa kahayag. <lbl>35</lbl> Busa, pagmatngon nga ang kahayag sa sulod nimo dili makangitngit. <lbl>36</lbl> Kon ang tibuok mong pagkatawo midawat sa kahayag ug walay bahin ini nga nangitngitan, mapuno ka sa kahayag sama nga ang sanag nga siga sa lampara nagdan-ag nimo. 
   
   Alaot mong mga Pariseo 
   (<lbl>Mt 23:1</lbl>)
   <lbl>• 37</lbl> Samtang nagsulti si Jesus, may Pariseo nga mihangyo pagpakigsalo niya. Miadto siya ug milingkod sa kan-anan. <lbl>38</lbl> Ang Pariseo nalibog, kay wala manghugas si Jesus sa kamot sa wala pa mokaon. <lbl>39</lbl> Apan miingon si Jesus: "Kamong mga Pariseo, inyong gilimpyohan ang naa sa gawas sa baso ug sa pinggan, apan sa sulod, puno mo sa pangawat ug sa kadaotan! <lbl>40</lbl> Mga buangbuang! Ang naghimo sa gawas mao sab ang naghimo sa sulod. <lbl>41</lbl> Apan alang ninyo ang tanan malimpyo pinaagi lang sa paghatag og limos. 
   <lbl>42</lbl> Mga Pariseo, alaot mo! Nanghatag mo alang sa Templo sa ika-10 nga bahin sa tanang butang lakip sa salapi, sa mga lamas ug sa ubang hilba, apan gisalikway ninyo ang hustisya ug gugma sa Diyos. Gikinahanglan ning bansayon sa walay pagsalikway sa uban. <lbl>43</lbl> Mga Pariseo, tinunglo mo! Gihigugma ninyo ang labing maayong lingkoranan sa mga sinagoga. Ganahan mong yukboan sa katawhan sa tyanggihan. <lbl>44</lbl> Tinunglo mo! Sama ra mo sa lubnganan sa mga patay nga dili mamatikdan. Naghugawhugaw ang mga tawo sa kaugalingon sa pagtunobtunob ini." 
   <lbl>45</lbl> Unya, may magtutudlo sa Balaod nga mibarog ug miingon: "Nainsulto mi sa imong sinultihan." <lbl>46</lbl> Mitubag si Jesus: "Tinunglo pod mo, mga magtutudlo sa Balaod. Nag-andam mog mga karga nga dili mapas-an nga gibutang ninyo sa katawhan. Apan kamo mismo dili molihok bisag usa ka tudlo aron pagtabang nila. <lbl>47</lbl> Tinunglo mo, kay naghimo mog mga bantayog alang sa mga propeta nga gipatay sa inyong ginikanan. <lbl>48</lbl> Hinunoa, giaprobahan ug giuyonan ninyo ang ilang gibuhat. Dili ba, human nila pamatya ang mga propeta, makatukod man mo karon sa maong bantayog?" 
   <lbl>• 49</lbl> (Ang kaalam sa Diyos miingon sab:) "Magpadala kog mga propeta ug apostoles. Patyon sila ug lutoson ang pipila ining mga tawhana. <lbl>50</lbl> Apan kining kaliwata manubag sa dugo sa mga propeta nga nabanaw sukad sa pagbuhat sa kalibotan; <lbl>51</lbl> gikan sa dugo ni Abel ngadto sa dugo ni Zacarias nga gibuno taliwala sa altar ug sa santwaryo. Oo, sultihan tamo, ang katawhan karon manubag ining tanan. 
   <lbl>52</lbl> Tinunglo mo, mga magtutudlo sa Balaod! Gikuha ninyo ang lyabe sa kahibawo. Kamo mismo wala makasulod, apan inyo pong gibabagan ang uban sa pagpanulod." 
   <lbl>53</lbl> Sa pagbiya ni Jesus adtong dapita, ang mga Pariseo ug magtutudlo sa Balaod misugod pagpanaway ug nanghagis niya; <lbl>54</lbl> gipangutana siyag walay kataposang mga pangutana. Nagpahimutang silag mga laang aron madakpan siya sa iyang sinultihan. 
   
   Sinultihang way lipudlipod ug kahadlok 
   (<lbl>Mc 3:28</lbl>; <lbl>Mt 10:19</lbl>; <lbl>12:31</lbl>; <lbl>Mc 8:38</lbl>)
   <b><lbl>12 •</lbl></b> <lbl>1</lbl> Sa laing bahin, nagkatigom ang dakong pundok sa katawhan, sa ingon nga nagyatakay ang usag usa. Miingon si Jesus sa iyang mga tinun-an: "Bantayi ninyo una sa tanan ang patubo sa mga Pariseo - ang ilang pagpakaaron-ingnon. <lbl>2</lbl> Walay tinakpan nga dili ablihan. Walay tinagoan nga dili ipadayag. <lbl>3</lbl> Ang tanan nga isulti ninyo sa ngitngit madunggan sa hayag. Ang ihunghong sa tago, isangyaw sa atop sa kabalayan. 
   <lbl>4</lbl> Sultihan tamo, kahigalaan, ayawg kahadlok sa makapatay sa lawas, apan human ana wala nay mahimo. <lbl>5</lbl> Sultihan tamo sa angayng kahadlokan: ang makapatay ug makabalhog ninyo sa impyerno. Kahadloki siya. <lbl>6</lbl> Dili ba, makapalit man mog lima ka goryon sa duha ka dako? Apan walay usa nila nga nalimtan sa Diyos. <lbl>7</lbl> Bisan ang buhok sa inyong ulo naihap. Busa, ayawg kahadlok: dili ba, mas bililhon man mo kay sa linibo nga goryon? 
   <lbl>8</lbl> Sultihan tamo, ang moila nako atubangan sa katawhan, ilhon sab sa Anak sa Tawo atubangan sa mga Anghel sa Diyos. <lbl>9</lbl> Apan ang molimod nako atubangan sa katawhan ilimod sab nako atubangan sa mga anghel sa Diyos. 
   <lbl>10</lbl> Ang manaway sa Anak sa Tawo pasayloon. Apan ang manamastamas sa Espiritu Santo dili pasayloon. 
   <lbl>11</lbl> Kon taralon na mo atubangan sa mga sinagoga, sa mga gobernador ug sa mga punoan, ayawg kabalaka unsaon ninyo pagpanalipod ang kaugalingon ug unsay isulti. <lbl>12</lbl> Tudloan mo sa Espiritu Santo anang panahona sa kinahanglang isulti. 
   
   Ang dato nga buangbuang 
<lbl>• 13</lbl> Unya, usa sa kauban nila misulti ni Jesus: "Ginoo, sugoa ang akong igsoon sa paghatag nakog bahin sa kabilin sa among amahan."







1







Title:1 Samuel
   1 Samuel
   Ang istorya ni Ana 
  <b><lbl>1 •</lbl></b> <lbl>1</lbl> May lalaking taga Rama nga gihinganlag Elcana, anak ni Era ug Elium sa banay ni Suf sa kabukiran sa Efraim. <lbl>2</lbl> Duhay iyang asawa, si Ana ug Penena, apan wala manganak si Ana. 
   <lbl>3</lbl> Matag tuig molugsong si Elcana sa Silo aron pagsimba ug paghalad og gasa kang Yahweh nga Labing Gamhanan. May duha ka anak nga lalaki si Eli, ang pari: si Jofni ug Finjas. <lbl>4</lbl> Matag halad og gasa ni Elcana, bahinan niya si Penena ug ang mga anak. <lbl>5</lbl> Apan doblihon niya ang kang Ana nga labaw niyang gihigugma bisag gilanday ni ni Yahweh. <lbl>6</lbl> Kanunayng gipalagot si Ana sa karibal gumikan sa iyang kalanday <lbl>7</lbl> matag adto nila sa balay ni Yahweh. Busa, mihilak si Ana ug nagdumili pagkaon. <lbl>8 Gipangutana siya sa iyang bana, si Elcana: "Ana, nganong naghilak ka? Nganong dili ka mokaon? Nganong nagmasulob-on ka? Dili ba, mas maayo ka mang pagkabutang uban nako kay sa daghang anak nga lalaki?" 
   <lbl>9</lbl> Humag kaon ug inom nila sa Silo, mitindog si Ana dili layo ni Eli, ang pari, nga naglingkod tupad sa pultahan sa Balay ni Yahweh. <lbl>10</lbl> Hilabihan ang iyang kasubo ug nagdangoyngoy siyang nag-ampo kang Yahweh. <lbl>11</lbl> Misaad siya: "O Yahweh nga Labing Gamhanan, sud-onga ang kasubo sa imong ulipon. Hatagi kog anak nga lalaki nga akong paalagaron nimo sa tibuok niyang kinabuhi. Dili kiyasag labaha ang iyang ulo." 
   <lbl>12</lbl> Samtang nag-ampo si Ana sa atubangan ni Yahweh, gitan-aw ni Eli ang baba nga <lbl>13</lbl> nag-ampo sa kinasingkasing. Nagkibutkibot ang baba, apan walay madungog nga tungog. Nagtoo si Eli nga hubog si Ana. <lbl>14</lbl> Busa nangutana siya: "Kanus-a ka nahubog? Ug kanus-a ka huwasi?" <lbl>15</lbl> Apan mitubag si Ana: "Dili ko hubog; nasubo lang ko pag-ayo. Dili ko moinom og bino. Nagpahungaw lang ko kang Yahweh sa sulod sa akong kasingkasing. <lbl>16</lbl> Ayawg too nga daotan kong babaye. Hilabihan lang ang kaguol ko. Busa, nagpadayon kog ampo." <lbl>17</lbl> Miingon si Eli: "Lakaw nga malinawon. Ihatag unta sa Diyos sa Israel ang imong gipangayo." <lbl>18</lbl> Mitubag si Ana, "Mahimo untang takos sa kaluoy mo ang ubos imong ulipon." Mipauli siya ug mikaon; wala nay lama sa kasubo ang iyang panagway. 
   <lbl>19</lbl> Misayog mata si Elcana sa pag-kaugma ug misimba atubangan ni Yahweh uban sa iyang mga asawa. Dayon, mipauli sila sa Rama. Samtang midulog si Elcana ni Ana naluoy ini si Yahweh. <lbl>20</lbl> Busa, nagsabak si Ana ug nanganak og lalaki nga ginganlan niyag Samuel: "Kay pinangayo ko siya ni Yahweh." 
   <lbl>21</lbl> Mibalik si Elcana sa templo uban sa tibuok niyang pamilya aron paghalad sa tinuig niyang gasa ug pagtuman sa saad kang Yahweh. <lbl>22</lbl> Miingon si Ana nga dili mokuyog sa bana: "Dad-on ko didto ang bata kon malutas na siya ug paatubangon ko siya ni Yahweh. Adto na siya puyo sa tibuok niyang kinabuhi." <lbl>23</lbl> Miingon si Elcana: "Buhata ang gitoohan mong maayo. Pabilin dinhi hangtod nga malutas ang bata. Nag-ampo ko nga tumanon unta ni Yahweh ang iyang saad." Busa, nagpabilin si Ana ug nagpasuso sa bata hangtod sa pagkalutas ini. 
   <lbl>24</lbl> Sa nalutas na gidala ni Ana sa Silo, balay ni Yahweh, ang bata lakip ang usa ka toro nga may tulo na ka tuig, ang pipila ka takos nga harina ug ang usa ka botelyang bino. Gamay pa ang bata. 
   <lbl>25</lbl> Human ihawa ang toro, gidala niya ang bata kang Eli. <lbl>26</lbl> Miingon si Ana: "Tan-awa, ginoo! Ako tong babaye nga nagbarog dinhi sa imong atubangan ug nag-ampo kang Yahweh. <lbl>27</lbl> Nangayo ko Niyag bata ug gihatagan ko Niya. <lbl>28</lbl> Busa, ihatag ko ang bata kang Yahweh. Alang siya sa Diyos sa tibuok kinabuhi." Ug misimba sila ni Yahweh." 
   
   Ang pag-ampo ni Ana 
   <b><lbl>2 •</lbl></b> <lbl>1</lbl> Nag-ampo si Ana sa pag-ingon: 
   "Naghudyaka ang kasingkasing ko
   ug nagmaya diha ni Yahweh: 
   naa sa Diyos ang akong kusog. 
   Nalipay ug nagkatawa ko sa mga kaaway, 
   kay miabot ka ug miluwas nako sa imong gahom. 
   <lbl>2</lbl> Si Yahweh lang ang balaan, 
   walay laing sama nimo, 
   walay bato nga makatupong sa atong Diyos. 
   <lbl>3</lbl> Ayaw na pagpanghambog, 
   hunong na sa kamapahitas-on, 
   kay Diyos si Yahweh nga nahibalo sa tanan; 
   timbangon niya ang tanang binuhatan. 
   <lbl>4</lbl> Mabanggi na ang pana sa kusgan, 
   apan naghambig kusog ang huyang. 
   <lbl>5</lbl> Motrabaho ang mga busog aron makakaon, 
   apan dili kinahanglang motrabaho ang gigutom. 
   Kapito manganak ang landay, 
   apan magpabiling way paglaom ang daghag anak. 
   <lbl>6</lbl> Ang Diyos kinabuhi ug kamatayon, 
   modala siya sa lubnganan ug mobanhaw. 
   <lbl>7</lbl> Si Yahweh ang nagkuha ug ang naghatag; 
   siya sab ang nagpaubos ug nagpataas. 
   <lbl>8</lbl> Giisa niya ang kabos sa nagtipun-og nga abo; 
   gitawag sila sa pagpakig-uban sa mga prinsipe 
   ug pagsunod sa lingkoranan sa kadungganan. 
   Iya sa Ginoo ang yuta hangtod sa mga haligi; 
   ug sa ibabaw gipabarog niya ang kalibotan. 
   <lbl>9</lbl> Gibantayan niya ang mga lakang sa nahigugma niya, 
   apan mamatay ang daotan sa kangitngit. 
   Way molampuson sa kaugalingong kusog! 
   <lbl>10</lbl> Nadugmok ang mga kaaway ni Yahweh 
   nga sa langit nagpalanog sa tingog batok nila.
   Naghari si Yahweh sa tibuok kalibotan 
   ug gibayaw niya ang kaugalingong hari. 
   Gihimaya niya ang gahom sa iyang hinilogan." 
   <lbl>11</lbl> Unya, mipauli si Elcana sa Rama, samtang nag-alagad sa Diyos ang bata sa pag-alima ni Eli, ang pari. 
   
   Ang sugilanon ni Eli 
   <lbl>12</lbl> Daotan ug walay bili ni Yahweh ang mga anak nga lalaki ni Eli. <lbl>13</lbl> Ingon ini ang pagtagad nila sa mga tawo: Kon may mohalad og gasa, moanha ang sulugoon sa pari samtang ang unod gilapwahan pa. <lbl>14</lbl> Ginamit ang tinidor magkuha siyag unod sa kaserola, kaldero o kolon. Alang sa pari ang madala sa tinidor. Giingon ini pagtagad sa mga pari ang mga Israelita nga moadto sa Silo. <lbl>15</lbl> Gawas pa, sa dili pa masunog ang tambok, moabot ang sulugoon sa pari ug moingon sa lalaking naghalad sa sakripisyo: "Hatagi ang pari sa unod nga igsulogba, kay dili siya modawat og linapwahang unod gikan nimo. Hilaw lang ang dawaton." <lbl>16</lbl> Kon moingon ang lalaki: "Pasagdi una nga masunog ang tambok unya, pagkuha sa imong gusto." Motubag ang ulipon: "Dili! Hatagi gyod ko dayon, kon dili gani mapugos ko sa pagkuha ana." <lbl>17</lbl> Busa, dako kaayo ang kasal-anan sa mga anak ni Eli sa panan-aw ni Yahweh, kay nanamastamas sila sa halad alang ni Yahweh. 
   <lbl>18</lbl> Sa kasamtangan si Samuel, nga bata pa nagsul-ob sa sapot sa pari, na nag-alagad ni Yahweh. <lbl>19</lbl> Pagatahian siya sa iyang inahan og sapot sa pari nga ihatag kaniya matag lugsong ini uban sa bana aron paghalad sa tinuig nga gasa. <lbl>20</lbl> Gipanalanginan ni Eli si Elcana ug asawa ug giingnan: "Hatagan ka unta sa Diyos og daghang anak pinaagi ining babayehana isip ilis sa batang lalaki nga gihatag kaniya sa Ginoo." Unya, namauli sila. 
   <lbl>21</lbl> Gitugahan sa Diyos si Ana og tulo ka anak nga lalaki ug duha ka babaye samtang ang batang Samuel nagtubo sa kiliran sa Diyos. 
   <lbl>22</lbl> Tigulang na kaayo si Eli, apan nahibalo siyag giunsa pagtratar sa iyang mga anak ang Israel. Nakighilawas sila sa mga babaye nga nag-alagad sa agianan sa Toldang Tagboanan. <lbl>23</lbl> Busa, nangutana siya: "Gipanagsultihan sa mga tawo ang daotan ninyong binuhatan, nganong ingon man ini ang inyong gibuhat? <lbl>24</lbl> Dili, dili maayong balita ang nadungog ko nga mikaylap sa Syudad sa Diyos, akong mga anak. <lbl>25</lbl> Kon makasala ang usa ka tawo sa iyang igsoon, mangama ang Diyos alang niya. Apan kon makasala siya batok sa Diyos kinsay mangama alang niya? Wala maminaw ang duha sa gisulti sa ilang amahan, kay nakahukom na ang Diyos nga angay silang mamatay. 
   <lbl>26</lbl> Nagpadayog tubo ang bata nga si Samuel. Midako ug buotan siya sa panan-aw sa Diyos ug sa katawhan.
   <lbl>27</lbl> Usa ana ka adlaw may propeta sa Diyos nga miadto kang Eli, ug giingnan siya ni Yahweh: "Nagpaila ko sa akong kaugalingon sa kaliwatan sa imong amahan samtang didto sila sa Ehipto sa balay ni Paraon. <lbl>28</lbl> Gipili ko siya gikan sa tanang tribu sa Israel aron maakong pari ug moduol sa akong alampoanan. Magsunog siyag insenso, ug magsul-ob og sapot sa pari sa akong atubangan. Gihatag ko sa kaliwatan sa imong amahan ang tanang halad-sinunog sa mga Israelita. <lbl>29</lbl> Nganong gihinakoghakogan man ninyo ang akong halad ug mga gasa nga ako mismoy nagsugo sa taas nang panahon? Nganong mas bililhon man alang nimo ang imong mga anak kay kanako? Nganong gipatambok man ninyo ang inyong kaugalingon sa labing lamiang bahin sa matag halad sa akong katawhan nga Israel? <lbl>30</lbl> Busa, mipahayag si Yahweh, Diyos sa Israel - nanaad ko nga ang imo ug ang kaliwatan sa imong ginikanan mag-alagad nako hangtod sa hangtod. Apan dili ni mahitabo karon. Mopasidungog ko sa nagpasidungog nako ug moyubit sa nagyubit. <lbl>31</lbl> Hapit na moabot ang adlaw nga dugmokon ko ang imong kusog ug ang kusog sa tanan mong kaparyentihan. Walay moabot sa pagkatigulang. <lbl>32</lbl> Sa kalisod mapuno mo sa kasina inigkakita ninyo nga miuswag ang Israel. <lbl>33</lbl> Ang kaliwat nimo nga akong ipabilin aron pag-alagad nako maluwas aron mohilak sa kapait ug mabuhi sa kasubo; apan mamatay sa espada ang tanan. <lbl>34</lbl> Mahimong timaan alang nimo ang mahitabo sa duha mo ka anak, si Jofni ug Finjas. Mamatay ang duha sa usa lang ka adlaw. <lbl>35</lbl> Pag-atiman og pari nga magmatinud-anon nako ug mobuhat sa nia sa akong kasingkasing ug kaisipan. Lig-onon ko ang iyang kaliwat ug moalagad siya nako ug sa akong hinilogan sa tanang adlaw. <lbl>36</lbl> Moduol ug moyukbo sa iyang atubangan ang nahibilin sa imong kaliwat tungod sa usa ka pirasong salapi o pan. Magkanayon sila: Itudlo intawon ko sa pagkapari aron makakaon ko." 
   
   Gitawag sa Diyos si Samuel 
   <b><lbl>3 •</lbl></b> <lbl>1</lbl> Nag-alagad kang Yahweh ang batang Samuel ubos sa pag-amuma ni Eli. Adtong mga adlawa panagsa pa ang pulong ni Yahweh ug siliklahon ang panan-awon. 
   <lbl>2</lbl> Usa ana ka gabii, si Eli nga dili na kaayo makakita, naghigda sa iyang kwarto; <lbl>3</lbl> nagsiga pa ang lamparilya sa Diyos. Naghigda sab si Samuel sa Balay ni Yahweh nga nahimutangan sa Arka. <lbl>4</lbl> Unya, mitawag ang Ginoo: "Samuel, Samuel!" Mitubag si Samuel: "Ania ra ko." <lbl>5</lbl> Midagan siya kang Eli ug miingon: "Nia ko, kay nagtawag ka." Apan miingon si Eli: "Wala oy, wala tikaw tawga. Hala, balik og higda." Busa, mipahawa siya ug mihigda. 
   <lbl>6</lbl> Mitawag pag-usab si Yahweh: "Samuel!" Mibangon si Samuel ug miadto kang Eli nga nag-ingon: "Nia ko, kay nagtawag ka." Apan miingon si Eli: "Wala tikaw tawga, anak. Balik og higda." 
   <lbl>7</lbl> Wala pa si Samuel makaila ni Yahweh ug wala pa ipadayag kaniya ang pulong sa Diyos. <lbl>8</lbl> Apan gitawag ni Yahweh si Samuel sa ikatulong higayon. Mibangon si Samuel, miadto kang Eli ug miingon: "Nia ko, kay nagtawag ka." Nasabtan ni Eli nga gitawag ang bata sa Diyos. <lbl>9</lbl> Miingon si Eli kang Samuel: "Sigi, higda. Kon may motawag, tubaga siya: Sulti, Yahweh, kay naminaw ang imong sulugoon." Mipahawa si Samuel ug mihigdag usab. 
   <lbl>10</lbl> Miabot si Yahweh ug mibarog sa atubangan ni Samuel. Sama sa nangaging higayon mitawag siya: "Samuel, Samuel!" Mitubag si Samuel: "Sulti, kay naminaw ang imong sulugoon." <lbl>11</lbl> Miingon ang Ginoo kang Samuel: "Paminaw, hapit ko na himoon sa Israel ang makapalisang sa makadungog. <lbl>12</lbl> Anang adlawa, matuman ang gisulti ko batok sa mga kaliwat ni Eli gikan sa sinugdan hangtod sa kataposan. <lbl>13</lbl> Ingna siya nga hapit ko na hukmi ang iyang kaliwatan hangtod sa kahangtoran. Nahibalo siya nga nagbugalbugal sa Diyos ang iyang mga anak, apan wala niya badlonga. <lbl>14</lbl> Busa, nakasaad ko nga dili ug dili gyod mabayran sa halad o sa gasa ang kasal-anan sa kaliwat ni Eli bisag kanus-a."
   <lbl>15</lbl> Mihigda si Samuel hangtod sa buntag unya, giablihan niya ang mga pultahan sa balay ni Yahweh. Sa kahadlok dili siya makasulti ni Eli sa panan-awon. <lbl>16</lbl> Apan gitawag siya ni Eli ug giingnan: "Samuel, anak." Mitubag si Samuel "Nia ra ko." <lbl>17</lbl> Nangutana si Eli: "Unsay gisulti ni Yahweh? Sultihi ko sa tinuod. Silotan ka unta sa Diyos kon may itago ka." <lbl>18</lbl> Busa, misulti si Samuel sa tanan. Ug miingon si Eli: "Si Yahweh siya! Buhaton niya ang maayo sumala sa iyang panan-aw."
<lbl>19</lbl> Mitubo si Samuel inubanan sa Diyos nga mituman sa iyang gisulti.







4







Title:Chronicles (13)
<lbl>31:5</lbl> Ug sa diha nga ang sugo nasangyaw, gihatag sa mga anak sa Israel sa daghan uyamut ang mga inunahan nga abut sa trigo, sa bag-ong vino, ug sa lana, ug sa dugos, ug sa tanan nga abut sa uma; ug ang ikapulo ka bahin sa tanang mga butang ilang gidala nganha nga daghan kaayo.

<lbl>31:6</lbl> Ug ang mga anak sa Israel ug sa Juda, nga nanagpuyo sa mga ciudad sa Juda, sila usab nanagdala sa ikapulo ka bahin sa mga vaca ug carnero, ug ang ikapulo sa mga butang nga gipahanungod nga gigahin alang kang Jehova nga ilang Dios, ug gipamundok kini.

<lbl>31:7</lbl> Sa ikatolo ka bulan sila nanagsugod sa pagpahamutang sa patukoranan sa mga tinumpi, ug natapus kini sa ikapito ka bulan.

<lbl>31:8</lbl> Ug sa diha nga si Ezechias ug ang mga principe ming-abut ug nakakita sa mga tinumpi, ilang gidayeg si Jehova ug ang iyang katawohan nga Israel.

<lbl>31:9</lbl> Unya si Ezechias nangutana sa mga sacerdote ug sa mga Levihanon mahitungod sa mga tinumpi.

<lbl>31:10</lbl> Ug si Azarias ang pangulo nga sacerdote, sa balay ni Sadoc, mitubag kaniya ug miingon: Sukad nga ang katawohan mingsugod sa pagdala sa mga halad ngadto sa balay ni Jehova, kita nakakaon ug may igo pa, ug may salin nga daghan pa gayud: kay si Jehova nanalangin sa iyang katawohan; ug kanang nahasalin mao kining dakung tinipigan.

<lbl>31:11</lbl>  Unya si Ezechias nagsugo sa pagpaandam ug mga lawak sa balay ni Jehova; ug ila kadtong giandam.

<lbl>31:12</lbl> Ug ilang gidala ang mga butang nga hinalad ug ang mga bahin nga ikapulo ug ang mga pinahanungod nga mga butang sa pagkamatinumanon. Ug ibabaw kanila si Chonanias ang Levihanon maoy magbubuot, ug si Simei nga iyang igsoon nga lalake maoy ikaduha;

<lbl>31:13</lbl> Ug si Jeiel, ug si Azazias, ug si Nahath, ug si Asael, ug si Jerimoth, ug si Jozabad, ug si Eliel, ug si Ismachias, ug si Mahaath, ug si Benaias, maoy mga magtatan-aw ilalum sa kamot ni Chonanias ug ni Simei nga iyang igsoon nga lalake, sumala sa pagtudlo ni Ezechias nga hari, ug ni Azarias nga magbubuot sa balay sa Dios.

<lbl>31:14</lbl> Ug si Core ang anak nga lalake ni Imna nga Levihanon, ang magbalantay sa silangan nga ganghaan, maoy tinugyanan sa mga kinabubut-ong paghalad sa Dios, sa pagpanghatag sa mga halad ni Jehova, ug sa labing balaan ng mga butang.

<lbl>31:15</lbl> Ug sa ilalum kaniya mao si Eden, ug si Benjamin, ug si Jesua, ug si Semaias, Amarias, ug si Sechanias, diha sa mga ciudad sa mga sacerdote, sa ilang mga katungdanan nga tinugyan, sa paghatag sa ilang mga kaigsoonan pinaagi sa mga hugna, ingon sa dagku mao man usab sa gagmay:

<lbl>31:16</lbl> Gawas pa kanila nga gipangisip pinaagi sa kaagi sa kagikanan sa mga kalaken-an, sukad sa tolo ka tuig ang panuigon ug ngadto sa itaas, bisan ang tagsatagsa nga misulod ngadto sa balay ni Jehova, ingon sa gikinahanglan nga bulohaton sa adlaw-adlaw, alang sa ilang pag-alagad sa ilang mga katungdanan sumala sa ilang mga hugna.

<lbl>31:17</lbl> Ug kanila nga gipangisip pinaagi sa kaagi sa kagikanan sa mga sacerdote pinaagi sa mga balay sa ilang mga amahan, ug ang mga Levihanon sukad sa kaluhaan ka tuig ang panuigon ug ngadto sa itaas, sa ilang mga katungdanan pinaagi sa ilang mga hugna;

<lbl>31:18</lbl> Ug kanila nga gipangisip pinaagi sa kaagi sa kagikanan sa tanan nilang mga kabataan, sa ilang mga asawa, ug sa ilang mga anak nga lalake, ug sa ilang mga anak nga babaye, ngadto sa tibook katilingban: kay sa ilang katungdanan nga tinugyan sila nagpabalaan sa ilang kaugalingon sa pagkabalaan.

<lbl>31:19</lbl> Tungod usab sa mga anak nga lalake ni Aaron nga mga sacerdote, nga dinha sa kaumahan sa mga dapit nga gawas sa ilang mga ciudad, sa tagsatagsa ka ciudad, may mga tawo nga gipanghinganlan sa ngalan, aron sa paghatag sa mga kinahanglanon sa tanang kalaken-an sa mga sacerdote, ug sa tanan nga gipangisip pinaagi sa kaagi sa kagikanan taliwala sa mga Levihanon.

<lbl>31:20</lbl> Ug ingon niini ang gibuhat ni Ezechias sa tibook Juda; ug iyang gibuhat kadtong maayo ug matarung ug matinumanon sa atubangan ni Jehova nga iyang Dios.

<lbl>31:21</lbl> Ug sa tagsatagsa ka buhat nga iyang gisugdan sa pag-alagad sa balay sa Dios, ug sa Kasugoan ug sa mga sugo, sa pagpangita sa iyang Dios iyang gihimo kini sa bug-os niyang kasingkasing, ug miuswag.
<lbl>32:1</lbl>  Sa tapus niining mga butanga, ug niining pagkamatinumanon, si Sennacherib nga hari sa Asiria miabut, ug misulong ngadto sa Juda, ug nagpahaluna batok sa mga ciudad ng kiinutaan, ug naghunahuna sa pagdaug kanila alang sa iyang kaugalingon.

<lbl>32:2</lbl> Ug sa diha nga si Ezechias nakakita nga si Sennacherib miabut, ug nga siya nagtinguha sa pagpakig-away batok sa Jerusalem,

<lbl>32:3</lbl> Siya nagpakitambag uban sa iyang mga principe ug sa iyang mga gamhanang tawo sa pagtabon sa mga tubig sa mga tubod nga dinha sa gawas sa ciudad; ug ilang gitabangan siya.

<lbl>32:4</lbl> Busa may natigum nga daghang katawohan sa tingub, ug ilang gitabonan ang tanang mga tubod, ug ang sapa nga nag-agay sa kinataliwad-an sa yuta, nga nagaingon: Ngano bang moanhi ang mga hari sa Asiria, ug makakaplag daghang tubig?

<lbl>32:5</lbl> Ug siya nagmaisugon, ug gipahiuli ang tanang kuta nga nangagun-ob, ug gipataas kini hangtud sa mga torre, ug ang uban nga kuta sa gawas, ug gipalig-on ang Milo nga diha sa ciudad ni David, ug naghimo sa mga hinagiban ug mga taming nga daghan.

<lbl>32:6</lbl> Ug nagbutang siya sa mga capitan sa gubat sa ibabaw sa katawohan, ug iyang gitigum sila pagtingub ngadto kaniya sa halapad nga dapit sa ganghaan sa ciudad, ug nakigsulti sa makalipay gayud kanila, nga nagaingon:

<lbl>32:7</lbl> Pagmalig-on ug pagmaisugon, ayaw kahadlok ni maluya tungod sa hari sa Asiria, ni tungod sa tanan nga gidaghanon nga uban kaniya: kay adunay usa nga labi pang daku nga nagauban kanato kay sa nanguban kaniya:

<lbl>32:8</lbl> Uban kaniya anaa ang usa ka bukton nga unod; apan uban kanato mao si Jehova nga atong Dios aron sa pagtabang kanato, ug sa pagpakigaway sa atong mga gubat. Ug ang katawohan mingsalig sa ilang kaugalingon diha sa mga pulong ni Ezechias nga hari sa Juda.

<lbl>32:9</lbl> Sa tapus niini si Sennacherib nga hari sa Asiria nagpadala sa iyang mga sulogoon ngadto sa Jerusalem (karon siya diha sa atubangan sa Lachis, ug ang tibook niyang gahum diha uban kaniya), ngadto kang Ezechias nga hari sa Juda, ug ngadto sa tibook Juda nga diha sa Jerusalem, nga nagaingon:

<lbl>32:10</lbl> Kini mao ang giingon ni Sennacherib nga hari sa Asiria: Hain ang inyong gisaligan, nga kamo nagpuyo sulod sa kuta sa Jerusalem?

<lbl>32:11</lbl> Wala ba si Ezechias maglukmay kaninyo, aron sa pagtugyan kaninyo sa kamatayon pinaagi sa gutom ug kauhaw, nga nagaingon: Si Jehova nga among Dios magaluwas kanamo gikan sa kamot sa hari sa Asiria.

<lbl>32:12</lbl> Wala ba ang maong Ezechias magsalikway sa iyang mga hatag-as nga dapit ug sa iyang mga hatag-as nga dapit ug sa iyang mga halaran, ug nagsugo sa Juda ug Jerusalem, nga nagaingon: Kamo mag-ampo sa atubangan sa usa ka halaran, ug ibabaw niana kamo magsunog sa incienso?

<lbl>32:13</lbl> Wala ba kamo manghibalo kong unsay gibuhat ko ug sa akong mga amahan alang sa tanang katawohan sa kayutaan? Ang mga dios sa mga nasud sa kayutaan sa bisan unsang paagi makaluwas ba sa ilang yuta gikan sa akong kamot.

<lbl>32:14</lbl> Kinsa ba sa taliwala sa tanang mga dios niadtong mga nasud nga gihurot paglaglag sa akong mga amahan, nga nakaluwas sa iyang katawohan gikan sa akong kamot, nga ang inyong Dios makahimo sa pagluwas kaninyo gikan sa akong kamot?

<lbl>32:15</lbl> Busa karon ayaw pagtugot nga si Ezechias maglimbong kaninyo, ni maglukmay kaninyo sa ingon niining paagiha, ni magtoo kamo kaniya; kay walay dios sa bisan unsang nasud ug gingharian nga makahimo sa pagluwas sa iyang katawohan gikan sa akong kamot, ug gikan sa kamot sa akong mga amahan: daw unsa ang pagkadili makahimo sa inyong Dios sa pagluwas kaninyo gikan sa akong kamot?

<lbl>32:16</lbl> Ug ang iyang mga sulogoon mingsulti pa gayud batok kang Jehova nga Dios, ug batok sa iyang alagad nga si Ezechias.

<lbl>32:17</lbl> Siya nagsulat usab ug mga sulat sa pagpanamastamas kang Jehova, ang Dios sa Israel, ug sa pagsulti batok kaniya, nga nagaingon: Ingon nga ang mga dios sa mga nasud sa kayutaan, nga wala makaluwas sa ilang katawohan gikan sa akong kamot, ingon man ang Dios ni Ezechias dili makaluwas sa iyang katawohan gikan sa akong kamot.

<lbl>32:18</lbl> Ug sila mingsinggit sa usa ka makusog nga tingog sa pinulongan sa mga Judio ngadto sa katawohan sa Jerusalem nga dinha sa ibabaw sa kuta, aron sa paghadlok kanila, ug aron sa pagsamok kanila; aron nga ilang mamaagaw ang ciudad.

<lbl>32:19</lbl> Ug sila nagsulti mahitungod sa Dios sa Jerusalem, ingon sa mga dios sa katawohan sa yuta, nga binuhat sa mga kamot sa mga tawo.

<lbl>32:20</lbl> Ug si Ezechias nga hari, ug si Isaias nga manalagna anak nga lalake ni Amos, nag-ampo mahitungod niini, ug mingtuaw ngadto sa langit.

<lbl>32:21</lbl> Ug si Jehova nagpadala sa usa ka manolonda, nga miputol sa anang gamhanang mga tawo, sa kaisug ug sa mga pangulo ug mga capitan, diha sa campo sa hari sa Asiria. Busa siya mipauli uban sa nawong nga maulawon ngadto sa iyang kaugalingong yuta. Ug sa paghiabut niya sa balay sa iyang dios, sila nga sa kaliwatan da usab niya mingpatay kaniya didto pinaagi sa pinuti.

<lbl>32:22</lbl> Sa ingon niini si Jehova nagluwas kang Ezechias ug sa mga pumoluyo sa Jerusalem gikan sa kamot ni Sennacherib ang hari sa Asiria, ug gikan sa kamot sa tanan nga uban pa, ug nagmando kanila sa bisan diin nga daplin.

<lbl>32:23</lbl> Ug daghan ang mga nanagdala ug gasa kang Jehova sa Jerusalem, ug mga bililhon nga butang kang Ezechias nga hari sa Juda; mao nga siya nabayaw diha sa mga mata sa tanang mga nasud sukad niadtong panahona.

<lbl>32:24</lbl> Niadtong mga adlawa si Ezechias nasakit bisan nag-ungaw sa kamatayon: ug siya nag-ampo kang Jehova, ug siya misulti kaniya, ug mihatag kaniya sa usa ka ilhanan.

<lbl>32:25</lbl> Apan si Ezechias wala mobalus pag-usab sumala sa kaayohan nga gihimo kaniya; kay ang iyang kasingkasing nagmapahitas-on; busa may kaligutgut nga nahulog diha sa ibabaw niya, ug sa Juda ug Jerusalem.

<lbl>32:26</lbl> Ugaling si Ezechias nagmapainubsanon sa iyang kaugalingon tungod sa garbo sa iyang kasing-kasing, siya ug ang mga pumoluyo sa Jerusalem, mnao nga ang kaligutgut ni Jehova wala modangat kanila sa mg adlaw ni Ezechias.

<lbl>32:27</lbl> Ug si Ezechias may daghan gayud kaayo nga bahandi ug kadungganan: ug siya nagbuhat alang kaniya sa mga tipiganan alang sa salapi, ug alang sa bulawan, ug alang sa mga bililhon nga bato, ug alang sa mga panakot, ug alang sa mga taming, ug alang sa tanang nagkalainlaing matahum sudlanan.

<lbl>32:28</lbl> Mga tipiganang mga balay usab alang sa abut nga trigo ug bag-ong vino ug lana; ug mga toril alang sa tanang nagkalainlaing mga mananap, ug mga panon nga diha sa toril.

<lbl>32:29</lbl> Labut pa siya nag-andam alang kaniya ug mga ciudad, ug pagpanag-iya sa mga panon sa carnero ug mga mananap nga daghan; kay ang Dios naghatag kaniya sa daghan uyamut nga katigayonan.

<lbl>32:30</lbl> Ang maong Ezechias usab mao ang nagpahunong sa sulod sa katubigan sa Gihon, nga dapit sa ibabaw, ug ang nagpaagay niini laktod ngadato sa kasadpan nga dapit sa ciudad ni David. Us si Ezechias miuswag sa tanan niyang mga buhat.

32:31 Apan bisan pa niini mahitungod sa buhat sa mga sinugo sa mga principe sa Babilonia, nga nagpasugo kaniya aron sa pagpakisayud sa katingalahan nga nabuhat diha sa yuta, ang Dios mibiya kaniya, aron sa pagsulay kaniya, aron iyang hibaloan ang tanan nga anaa sa iyang kasing-kasing.

32:32 Karon ang uban nga mga buhat ni Ezechias, ug ang iyang maayong mga buhat, ania karon, sila nanghisulat sa panan-awon ni Isaias nga manalagna ang anak ng lalake ni Amos, diha sa basahon sa mga hari sa Juda ug Israel.

32:33 Ug si Ezechias natulog uban sa iyang mga amahan, ug ilang gilubong siya sa dapit nga naibabaw sa mga lubnganan sa mga anak nga lalake ni David: ug ang tibook Juda ug ang ga pumoluyo sa Jerusalem nagpasidungog kaniya sa iyang kamatayon. Ug si Manases nga iyang anak nga lalake naghari ilis kaniya.








5







Title:Mateo (7)
   <lbl>2</lbl> Mitawag si Jesus og gamayng bata nga gibutang taliwala sa mga tinun-an <lbl>3</lbl> ug miingon: "Akong ikapaniguro ninyo nga gawas kon magbag-o mo ug mahisamag kabataan dili mo maka-sulod sa gingharian sa langit. <lbl>4</lbl> Ang naghimo sa kaugalingon nga sama ining bata maoy labing dako sa gingharian sa Langit. <lbl>5</lbl> Ang nagdawat anang bataa sa akong ngalan, nagdawat nako. 
   <lbl>6</lbl> Ang makaangin sa pagpakasala sa usa ining mga gagmay nga nagtoo nako, maayo pa nga itambog siya sa kinailadman sa dagat, hiniktan og dakong galingan ang liog. 
   <lbl>7</lbl> Pagkaalaot sa kalibotan tungod sa daghang iskandalo! Moabot ning mga butanga, apan alaot ang makadaldal sa uban sa pagpakasala.
   <lbl>8</lbl> Kon ang kamot mo o tiil makaangin nimo sa sala, putla ni ug ilabay. Mas maayo nga mosulod ka sa kina-buhi nga walay kamot o tiil kay sa itambog sa walay kataposang kalayo nga sangkap sa kamot ug tiil. <lbl>9</lbl> Kon ang mata makaangin nimo sa pagpaka-sala, lugita ni ug ilabay. Mas maayo nga mosulod ka sa kinabuhi nga usa ray mata kay sa itambog sa kalayo sa impyerno nga sangkap sa duha ka mata. 
   <lbl>10</lbl> Pagmatngon sa dili pagtamay sa bisag usa ining mga gagmay. Sultihan tamo, ang ilang mga anghel sa Langit nagtan-aw kanunay sa nawong sa langitnong Amahan.
   <lbl>11</lbl> (Ang Anak sa Tawo mianhi aron pagluwas sa nawala). 
   <lbl>• 12</lbl> Unsay inyong hunahuna bahin ini? Kon ang tawo may 100 ka karnero ug ang usa nahisalaag, dili ba niya biyaan ang 99 sa kabukiran aron pag-pangita sa nasalaag? <lbl>13</lbl> Sultihan tamo; kon makaplagan na ni, mas malipay siya tungod ini kay sa 99 nga wala masalaag. <lbl>14</lbl> Ang langitnong Amahan dili buot nga dunay mawala bisag usa sa mga gagmay. 
   
   Maghiusa pagpuyo sa simbahan
   (<lbl>Lc 17:3<lbl>)
   <lbl>• 15</lbl> Kon ang igsoon nakasala batok nimo, adtoa ug pakigsulti niya nga siya ra. Kon mamati siya, nakabig nimo ang igsoon. <lbl>16</lbl> Kon dili, pagdalag duha o tulo ka tawo aron ang kaso kahukman pinasikad sa gimatuod sa duha o tulo ka saksi. <lbl>17</lbl> Kon dili siya mamati, pahibaloa ang nagkatapok nga simbahan. Kon dili siya mopatalinghog sa simba-han, isipa siyang pagano o kobrador sa buhis. 
   <lbl>18</lbl> Ingnon tamo, ang inyong gaposon dinhi sa yuta, gaposon sab sa Langit, ug ang inyong hubaran dinhi sa yuta, hubaran sab sa Langit. 
   <lbl>19</lbl> Sa samang paagi, kon dinhi sa yuta ang duha magkahiusa sa pagpa-ngayo sa bisag unsa, ihatag ni sa langitnon kong Amahan. <lbl>20</lbl> Kay kon may duha o tulo nga magkapundok sa akong Ngalan, naa ko taliwala nila." 
   <lbl>• 21</lbl> Unya, si Pedro nangutana: "Ginoo, kapila ko ba pasayloa ang nakasala kong igsoon? Kapito ba?" <lbl>22</lbl> Si Jesus mitubag: "Dili lang kapito, kondili kapito pilupiloa ang 70." 
   Ang sulugoong dili makapasaylo
   <lbl>• 23</lbl> May hari nga nakighusay sa utang sa iyang mga sulugoon. <lbl>24</lbl> Ang una nakautang og 10,000 ka salapi. <lbl>25</lbl> Sanglit ang tawo wala may ikabayad, ang hari nagsugo sa pagbaligya niya isip ulipon uban sa asawa, mga anak ug tanang kabtangan. Ibayad ang halin. 
   <lbl>26</lbl> Ang sulugoon miluhod sa tiilan sa hari ug miingon: "Kon hatagan ko nimog igong panahon, bayran tikaw sa tanan." <lbl>27</lbl> Naluoy ang hari. Dili lang kay gilugwayan siya, kondili gipasaylo ang utang. 
   <lbl>28</lbl> Unya, ang maong tawo mibiya sa atubangan sa hari. Nahibalag niya ang kauban nga nakautang niyag mga 100 ka salapi. Iyang gigunitan ang liog ini ug gisinggitan: "Bayri ko sa imong utang!" <lbl>29</lbl> Ang kauban miluhod sa tiilan ug mihangyo: "Kon hatagan ko nimog higayon, bayran tikaw sa tanan." <lbl>30</lbl> Apan wala siya mosugot. Gipabi-langgo ang nakautang hangtod nga mabayran ang tanan. 
   <lbl>31</lbl> Nakakita ang uban sa nahitabo. Nangasuko sila ug misumbong sa agalon. <lbl>32</lbl> Gipatawag sa agalon ang sulugoon ug giingnan: "Pagkabanyaga nimo, gipasaylo tikaw sa tanan mong utang, kay nagpakiluoy ka. <lbl>33</lbl> Dili ka ba maluoy sa imong kauban, ingon nga naluoy ko nimo?" <lbl>34</lbl> Ang agalon nasuko. Busa, gitaral niya ang sulugoon sa hukmanan hangtod nga mabayran ang tanan." 
   <lbl>35</lbl> Midugang pa si Jesus: "Kini ang buhaton kaninyo sa Amahan kong langitnon gawas kon mapasaylo ninyo sa kinasingkasing ang mga igsoon." 
   
   Mahitungod sa pakigbulag
   (<lbl>Mc 10:2; Mt 5:31</lbl>; <lbl>Lc 16:19</lbl>)
   <b><lbl>19 •</lbl></b> <lbl>1</lbl> Human manudlo si Jesus, mi- biya siya sa Galilea ug miadto sa probinsiya sa Juda, gawas sa Suba Jordan. <lbl>2</lbl> May dakong pundok sa katawhan nga misunod niya. Didto iyang giayo ang ilang masakiton. 
   <lbl>3</lbl> Unya, miduol ang pipila ka Pariseo. Buot nilang bikton si Jesus busa, na-ngutana sila: "Gitugot ba sa balaod ang pagbulag sa asawa sa bisan unsang katarongan?"
   <lbl>4</lbl> Si Jesus mitubag: "Wala ba mo makabasa nga sa sinugdan ang Mag-bubuhat mibuhat nila nga lalaki ug babaye? <lbl>5</lbl> Ug miingon: Tungod ini mobiya ang lalaki sa amahan ug ina-han ug motipon sa asawa aron mahi-mo silang usa ka karne. 6 Busa, dili na sila duha ka lawas, kondili usa. Walay makabulag sa gihiusa sa Diyos." 
   <lbl>7</lbl> Nangutana sila: "Unya, nganong nagsugo man si Moises sa pagsulat og kalig-onan sa pakigbulag alang sa diborsyo?" <lbl>8</lbl> Si Jesus mitubag: "Si Moises nasayod sa katig-a sa inyong kasingkasing. Hinunoa, gitugtan mo sa pagbulag sa asawa. Apan dili ni mao sa sinugdan. <lbl>9</lbl> Busa, sultihan tamo: Ang makigbulag sa asawa gawas kon tu-ngod sa pagluib, ug makigminyo sa lain, nakapanapaw." 
   <lbl>10</lbl> Ang mga tinun-an miingon: "Kon mao nay kahimtang sa minyo, mas maayo pang dili magminyo." <lbl>11</lbl> Giingnan sila ni Jesus: "Dili ang tanan maka-dawat sa maong mga pulong kondili, ang nakadawat lang sa gasa. <lbl>12</lbl> Ang uban natawo nga dili makaminyo. Ang uban naingon ana tungod sa laing tawo. Apan dunay uban nga dili mag-minyo tungod sa Gingharian sa Langit. Ang makadawat ini, padawata." 
   
   Si Jesus ug ang kabataan
   (<lbl>Mc 10:13</lbl>; <lbl>Lc 18:15</lbl>)
   <lbl>13</lbl> Unya, gidala ang gagmayng bata kang Jesus aron tapin-an sa iyang kamot ug iampo. Apan gikasab-an sa mga tinun-an ang nagdala. <lbl>14</lbl> Miingon si Jesus: "Pasagdi sila! Ayawg pugngi ang mga bata sa paganhi nako kay ang gingharian sa langit ila sa sama nila." <lbl>15</lbl> Busa, gitapin-an sila ni Jesus sa iyang kamot, ug mipadayon siya pagpanaw. 
   
   Ang dato nga batan-on
   (<lbl>Mc 10:17</lbl>; <lbl>Lc 18:18</lbl>; <lbl>1:33</lbl>; <lbl>22:29</lbl>)
   <lbl>• 16</lbl> Nianang gutloa, may batan-ong lalaki nga miduol niya ug nangutana: "Maayong magtutudlo, unsay angay kong buhaton aron pag-angkon sa kinabuhing dayon?" <lbl>17</lbl> Si Jesus mitu-bag: "Nganong gitawag ko nimog maayo? Usa ray Maayo. Kon buot kang mosulod sa kinabuhing tunhay, tumana ang mga sugo." <lbl>18</lbl> Ang batan-on miingon: "Unsang sugoa?" si Jesus mitubag: "Ayaw pagpatay, ayawg panapaw, ayawg pangawat, ayaw pagsaksig bakak batok sa imong isigkatawo. <lbl>19</lbl> Tahora ang amahan ug inahan, ug higugmaa ang imong isig-katawo sama sa kaugalingon." 
   <lbl>20</lbl> Ang batan-on miingon: "Gituman ko kining tanan. Unsa pay akong buhaton?" <lbl>21</lbl> Si Jesus mitubag: "Kon buot kang mahingpit, lakaw ug ibaligya ang tanan mong katigayonan. Ihatag ang halin sa kabos ug maimo ang ba-handi sa langit. Unya, balik ug sunod nako. 
   <lbl>22</lbl> Sa pagkadungog ining tubaga milakaw ang batan-on nga masub-anon, kay dato man siya kaayo. 
   <lbl>23</lbl> Unya, miingon si Jesus sa iyang mga tinun-an: "Sa pagkatinuod sultihan tamo. Lisod kaayo alang sa dato ang pagsulod sa gingharian sa langit. <lbl>24</lbl> Oo, toohi ko. Mas sayon pa sa kamelyo ang paglusot sa lungag sa dagom kay sa dato ang pagsulod sa gingharian sa langit."
   <lbl>25</lbl> Sa pagkadungog ini sa mga tinun-an natingala sila ug miingon: "Kinsa diay ang maluwas?" <lbl>26</lbl> Si Jesus mitutok nila ug mitubag: "Dili ni mahimo sa tawo. Apan mahimo sa Diyos ang tanan." 
   <lbl>27</lbl> Unya, miingon si Pedro: "Imong nakita nga ang tanan among gibiyaan aron pagsunod nimo, unsay among dangatan?" <lbl>28</lbl> Si Jesus mitubag: "Kamong nagsunod nako, paminaw sa akong mga pulong: sa Adlaw sa Pagbag-o, iniglingkod na sa Anak sa Tawo sa mahimayaong trono, manglingkod pod mo sa 12 ka trono aron pagmando sa 12 ka tribu sa Israel. <lbl>29</lbl> Ang tanang mibiya sa balay, mga igsoong lalaki ug babaye, amahan, inahan, mga anak o butang tungod sa akong Ngalan, makadawat og 100 ka pilo, ug makasulod sa kinabuhing dayon. <lbl>30</lbl> Daghan nga karon nahauna, maulahi, ug nga karon naulahi, mahauna." 
   
   Ang mga mamumuo sa parasan
   <b><lbl>20 •</lbl></b> <lbl>1</lbl> May tawong yutaan nga misa- yog lakaw aron pagpangitag kasuholan alang sa iyang parasan. <lbl>2</lbl> Ang mga mamumuo miuyon sa suhol nga usa ka salapi ang adlaw. Busa, gipaadto sila sa parasan. 
   <lbl>3</lbl> Mibalik siya sa mga alas nwebe sa buntag. Ug nakita niya sa kadalanan ang mga tawo nga walay buhat. <lbl>4</lbl> Miingon siya: "Lakaw pod mo sa akong parasan ug suholan tamo sa husto." Ug miadto sila. 
   <lbl>5</lbl> Ang tag-iya misuroy pag-usab sa pagkaudto ug sa alas tres sa hapon. Nangita siyag dugang pang mamumuo. <lbl>6</lbl> Sa kataposan migawas siya sa kinaulahiang takna sa pamuo ug nakita niya nga may ubang nagtindugtindog lang. Busa, giingnan sila: "Nganong wala moy gibuhat sa tibuok adlaw?" <lbl>7</lbl> Mitubag sila: "Walay mipatrabaho namo." Ang agalon mitubag: "Lakaw ug trabaho sa akong parasan." 
   <lbl>8</lbl> Sa gabii ang tag-iya miingon sa tigdumala: 'Tawga ang mga mamumuo ug suholi sugod sa naulahi ngadto sa nauna.' <lbl>9</lbl> Ang nagtrabaho sa kata-posang takna nangabot, ug gihatagag tagsa ka dinaryo (usa ka salapi) ang matag usa. <lbl>10</lbl> Naghunahuna ang unang gipatrabaho nga makadawat silag la-baw. <lbl>11</lbl> Apan nakadawat sab silag tagsa ka dinaryo, ug nagbagulbol. 
   <lbl>12</lbl> Miingon sila: 'Ang naulahi wala gani makatrabaho bisag usa ka oras. Apan imo silang gisuholan og sama sa nadawat namo nga nag-antos sa ka-budlay ug kainit!' <lbl>13</lbl> Ang tag-iya mii-ngon sa usa nila: 'Higala, wala tikaw lupigi. Dili ba, nagkasabot man ta sa usa ka dinaryo ang adlaw? <lbl>14</lbl> Busa, dawata ang imoha ug lakaw. Buot kong mohatag sa naulahi og sama sa akong gihatag ninyo. <lbl>15</lbl> Wala ba koy katungod sa pagbuhat sa akong gusto sa akong salapi? Nganong nasina ka sa akong kaayo?' 
   <lbl>16</lbl> Sa ingon, ang ulahi mauna, ang una maulahi."
   
   Ikatulong panagna sa pasyon
   (<lbl>Mc 10:32</lbl>; <lbl>Lc 18:31</lbl>)
   <lbl>17</lbl> Sa pagpadulong ni Jesus sa Jeru-salem, gidala niya ang 12 ka tinun-an. Sa diha pa sa dalan gisultihan sila: <lbl>18</lbl> "Tan-awa, nagpadulong ta sa Jerusalem. Didto ang Anak sa Tawo itugyan sa mga pangulong pari ug magtutudlo sa Balaod nga mohukom niya sa kamatayon. <lbl>19</lbl> Itugyan siya sa mga langyaw nga moyagayaga, molatos ug molansang niya sa krus. Apan maban-haw siya sa ikatulong adlaw. 
   
   Ang unang mga dapit
   (<lbl>Mc 10:35</lbl>)
   <lbl>• 20</lbl> Unya, ang inahan ni Jaime ug Juan uban sa mga anak miduol ni Jesus ug miluhod aron pagpangayog pabor. <lbl>21</lbl> Miingon niya si Jesus: "Unsay imong gusto?" Mitubag siya: "Ania ang duha ko ka anak nga lalaki. Palingkora sila sa wala ug tuo nimo sa imong ging-harian. 
   <lbl>22</lbl> Si Jesus miingon sa managsoon: "Wala mo masayod sa inyong gipa-ngayo. Makainom ba mo sa kupa nga akong imnan? Mitubag sila: "Maka-inom." <lbl>23</lbl> Si Jesus mitubag: "Makainom tuod mo. Apan dili ko makabuot pag-palingkod ninyo sa akong tuo ug wala. Alang na sa giandaman sa akong Amahan." 
   <lbl>24</lbl> Ang kauban nga 10 nakadungog ining tanan ug nasuko sa duha. <lbl>25</lbl> Busa, gitawag sila ni Jesus ug giingnan: "Nasayod mo nga ang mga pangulo sa kanasoran nagharihari nila. Gidaug-daog sila sa may gahom. <lbl>26</lbl> Dili ni mahitabo ninyo. Ang buot molabaw sa inyong pundok, mag-alagad sa uban. <lbl>27</lbl> Ang buot molabaw sa tanan, mag-paulipon sa tanan. <lbl>28</lbl> Pakigsama mo sa Anak sa Tawo nga mianhi dili aron alagaran kondili, aron paghatag sa kinabuhi alang sa kaluwasan sa daghan."
   <lbl>29</lbl> Sa pagbiya nila sa Jerico, may dakong panon sa katawhan nga misu-nod nila sa dalan. <lbl>30</lbl> Ug may duha ka buta nga nanglingkod sa daplin nga nakadungog nga milabay si Jesus busa, naninggit sila: "Anak ni David, kaluy-i mi!" <lbl>31</lbl> Ug gipahilom sila sa mga tawo. Apan mikusog silag singgit: "Ginoo, Anak ni David, kaluy-i mi!" <lbl>32</lbl> Mihunong si Jesus ug gitawag sila ug gipangutana: "Unsay ato?" <lbl>33</lbl> Mitubag sila: "Ginoo, pabukha ang among mata." <lbl>34</lbl> Naluoy nila si Jesus. Gihikap niya ang ilang mata ug dihadiha mibalik ang panan-aw, ug misunod sila ni Jesus. 
   
   Si Jesus misulod sa Jerusalem 
   (<lbl>Mc 11:1</lbl>; <lbl>Jn 12:12</lbl>; <lbl>Lc 19:12<lbl>)
   <b><lbl>21 •</lbl></b> <lbl>1</lbl> Sa duol na sila sa Jerusalem ug sa pag-abot nila sa Betfage, sa bungtod sa mga olibo, gipauna ni Jesus ang duha ka tinun-an 








4







Title:Juan (7)
   <lbl>12 </lbl>Sa pagkatinuod sultihan tamo, ang nagtoo nako mopadayon sa akong mga buhat. Gani magbuhat siyag labaw pa, kay moadto man ko sa Amahan. <lbl>13</lbl> Ang inyong pangayoon sa akong ngalan, akong buhaton, aron himayaon ang Amahan diha sa Anak. <lbl>14</lbl> Ug ang pangayoon ninyo nga nagtawag sa akong ngalan, akong buhaton. 
   <lbl>15</lbl> Kon nahigugma mo nako, tumanon ninyo ang akong mga sugo. <lbl>1</lbl>6 Hangyoon ko ang Amahan ug padad-an mog laing Maglilipay nga mouban ninyo sa kahangtoran, <lbl>17</lbl> ang Espiritu sa kamatuoran nga dili madawat sa kalibotan, kay wala ni makakita ug makaila niya. Apan nakaila mo niya, kay nag-uban ug mag-uban man siya ninyo. 
   <lbl>18</lbl> Dili tamo biyaan nga ilo. Anhaon tamo. <lbl>19</lbl> Sa gamay nga panahon dili na makakita nako ang kalibotan. Apan makakita mo nako, kay buhi ko ug mabuhi sab mo. <lbl>20</lbl> Nianang adlawa mahibalo mo nga naa ko sa Amahan ug nia mo nako, ug ako sab naa ninyo. 
   <lbl>21</lbl> Ang mosunod sa akong mga sugo nahigugma nako. Kon nahigugma siya nako, higugmaon sab siya sa akong Amahan. Ako sab mahigugma niya ug ipaila ko kaniya sa dayag ang akong kaugalingon." 
   <lbl>22</lbl> Si Judas, dili ang Iscariote, nangutana ni Jesus: "Ginoo, unsaon man nimo pagpaila namo sa dayag sa imong kaugalingon ug dili sa kalibotan?" <lbl>23</lbl> Mitubag si Jesus: "Ang nahigugma nako, motuman sa akong pulong ug higugmaon siya sa akong Amahan. Moadto mi ug mopuyo diha niya. <lbl>24</lbl> Ang wala mahigugma nako dili motuman sa akong mga pulong. Ug kining mga pulonga nga inyong nadungog dili akoa kondili, sa Amahan nga nagpadala nako. <lbl>25</lbl> Nakasulti na ko ining tanan samtang uban pa ko ninyo. <lbl>26</lbl> Sukad karon ang Maglilipay, ang Espiritu Santo nga gipadala sa Amahan sa akong ngalan, magtudlo ninyo sa tanan ug mopahinumdom sa akong gisulti. 
   <lbl>27</lbl> Ang kalinaw manaa ninyo. Ang akong kalinaw akong ihatag ninyo. Dili sama sa paghatag og kalinaw sa kalibotan ang akong paghatag. Ayawg kabalaka. Ayawg kahadlok. <lbl>28</lbl> Nakabati mo sa akong giingon: "Molakat ko, apan moanha ra ko ninyo. Kon nahigugma mo nako, malipay mo nga moadto ko sa Amahan, kay labaw nako ang Amahan. 
   <lbl>29</lbl> Gisultihan tamo ini karon sa wala pa mahitabo, aron kon mahitabo na, motoo mo. <lbl>30</lbl> Kay unya, dili na ko mosultig daghan. Karon, ang nagmando ining kalibotana nia na. Apan walay nia nako nga maangkon niya. 
   <lbl>31</lbl> Kinahanglang masayod ang kalibotan nga nahigugma ko sa Amahan, ug akong gibuhat ang iyang gitudlo nako. Tana, manglakaw na ta." 
   
   Ang balagon ug ang sanga 
   <b><lbl>15 •</lbl></b> <lbl>1</lbl> "Ako ang matuod nga balagon. Ang akong Amahan ang mag-uuma. <lbl>2</lbl> Kon usa sa akong sanga dili mamunga, putlon ni; pul-ongan ang matag sanga nga namunga aron mamungag mas daghan pa. 
   <lbl>3</lbl> Nahinlo mo sa akong pulong. <lbl>4</lbl> Puyo dinhi nako ug mopuyo ko diha ninyo. Ang sanga dili makapamunga sa iyang kaugalingon. Kinahanglan nga magpabilin ni nga kabahin sa balagon. Mao sab mo, kinahanglang magpabilin dinhi nako. 
   <lbl>5</lbl> Ako ang balagon ug kamo ang mga sanga. Kon magpabilin mo nako ug ako diha ninyo, mamunga mog daghan. Apan kon mobulag mo, wala moy mahimo. <lbl>6</lbl> Ang dili magpabilin nako, mahisama sa sanga nga ilabay ug malarag. Ang mga laya isugnod sa kalayo ug masunog. 
   <lbl>7</lbl> Kon magpabilin mo nako, ug ang akong pulong diha ninyo makapangayo mo bisag unsa ug makadawat mo. <lbl>8</lbl> Himayaon ang akong Amahan kon maako mong mga tinun-an, sa ato pa, kon mamunga mog daghan. 
   <lbl>9</lbl> Sama nga gihigugma ko sa Amahan, ako sab nahigugma ninyo. Pabilin sa akong gugma. <lbl>10</lbl> Magpabilin mo sa akong gugma kon tumanon ninyo ang akong mga sugo, ingon nga gituman ko ang mga sugo sa akong Amahan, ug nagpabilin sa iyang gugma. 
   <lbl>11</lbl> Gisultihan tamo ini, aron ang akong kalipay manaa ninyo ug mahingpit ang inyong kalipay. <lbl>12</lbl> Kini ang akong sugo: Paghigugmaay mo ingon nga nahigugma ko ninyo. <lbl>13</lbl> Wala nay gugmang labaw pa ini - ang paghalad sa kaugalingong kinabuhi alang sa higala. <lbl>14</lbl> Mga higala tamo kon buhaton ninyo ang tanan kong gisugo. 
   <lbl>15</lbl> Dili na ko motawag ninyo nga sulugoon, kay ang sulugoon wala masayod sa gibuhat sa agalon. Tawgon tamog mga higala, kay gipahibalo ko na ang nakat-onan ko sa akong Amahan. 
   <lbl>16</lbl> Wala mo mopili nako, akoy mipili ug mipadala ninyo sa pag-adto ug pagpamungag daghan nga molungtad. Kay ang pangayoon ninyo sa Amahan sa akong ngalan, ihatag niya. 
   <lbl>17</lbl> Busa, gisultihan tamo sa paghigugma sa usag usa. 
   Ang palaawayng kalibotan 
   <lbl>18</lbl> "Kon masilag ninyo ang kalibotan, hinumdomi nga una ning nasilag nako. <lbl>19</lbl> Dili unta maingon ini kon iya pa mo sa kalibotan, kay nahigugma ang kalibotan sa iyaha. Apan dili mo sa kalibotan, kay akoy nagpili ninyo gikan sa kalibotan. Busa, ang kalibotan nagdumot ninyo. 
   <lbl>20</lbl> Hinumdomi ang akong gisulti: "Ang ulipon dili molabaw sa agalon." Kon ila kong gilutos, lutoson sab mo. Gituman ba nila ang akong gipanudlo? Nan karon, tumanon ba nila ang inyo? <lbl>21</lbl> Tungod sa akong ngalan buhaton nila kining tanan, kay wala sila makaila sa Nagpadala nako. 
   <lbl>22</lbl> Kon wala pa ko makaanhi ug makasulti nila, wala unta silay sala, apan karon wala na silay kapasanginlan sa ilang sala. <lbl>23</lbl> Ang nasilag nako, nasilag sa akong Amahan. <lbl>24</lbl> Kon wala pa nako mabuhat diha nila ang wala mabuhat ni bisag kinsa, wala unta silay sala. Apan sa nakita na nila ang akong gibuhat, ako ug ang akong Amahan ilang gikasilagan. <lbl>25</lbl> Natuman ang mga pulong nga nasulat sa ilang Balaod: Gikasilagan ko nila sa walay hinungdan. 
   
   Moabot ang Espiritu 
   <lbl>• 26</lbl> Akong ipadala ninyo gikan sa Amahan ang Espiritu sa kamatuoran nga gikan sa Amahan. Inig-abot sa Maglilipay, mosaksi siya nako. <lbl>27</lbl> Kamo pod maakong mga saksi, kay sukad sa sinugdan nag-uban mo nako." 
   
   <b><lbl>16</lbl></b> <lbl>1</lbl> Ako ning gisulti aron dili mo ma lainan ug mainsultohan. <lbl>2</lbl> Hinginlan mo nila sa mga sinagoga. Moabot ang panahon nga ang mopatay ninyo magtoo nga nag-alagad sila sa Diyos. <lbl>3</lbl> Buhaton ni, kay wala man sila makaila sa Amahan ni nako. <lbl>4</lbl> Karon, sultihan tamo ining tanan aron inig-abot sa panahon mahinumdom mo nga nakasulti na ko ninyo. 
   Wala ko mosulti sa sinugdan, kay nag-uban pa man ko ninyo. <lbl>5</lbl> Apan karon taliadto na ko sa Nagpadala nako ug walay usa ninyo nga nangutana asa ko paingon, <lbl>6</lbl> kay naguol kaayo mo sa akong gisulti. 
   <lbl>7</lbl> Toohi ko. Tinuod ang akong gisulti: mas maayo alang ninyo nga mobiya ko. Kay samtang nia ko, dili moanhi ang inyong Maglilipay. Mobiya ko aron ikapadala ko siya. 
   <lbl>8 </lbl>Inig-abot, ipadayag niya ang bakak sa kalibotan. Ipakita niya sa dayag ang sala ini, ang dalan sa katarong ug giunsa pag-abot sa hukom.
   <lbl>9</lbl> Ang sala? Wala sila motoo nako. <lbl>10</lbl> Ang katarongan? Moadto ko sa akong Amahan, ug dili na mo makakita nako. <lbl>11</lbl> Ang hukom? Gihukman na ang prinsipe ining kalibotana; gisilotan na. 
   <lbl>12</lbl> Daghan pa kog igsusulti, apan dili pa mo makadawat sa tanan. <lbl>13</lbl> Inig-abot sa Espiritu sa kamatuoran, agakon mo niya sa tibuok kamatuoran. 
   Dili siya mosulti sa iyang kaugalingon kondili, sa iyang nadungog, ug ipahayag niya ang umaabot. <lbl>14</lbl> Himayaon ko niya, kay nakadawat siya sa akoa nga iyang pong ipakita ninyo. Sa maong paagi maghimaya siya nako. <lbl>15</lbl> Ang iya sa Amahan, akoa. Busa, giingnan tamo nga ang Espiritu mokuha sa akoa nga iyang ibutyag ninyo. 
   
   Ang saad sa bag-ong presensya 
   <lbl>• 16</lbl> Sa dili madugay dili na mo makakita nako; unya, sa dili na pod madugay, makita na ko ninyo."
   <lbl>17</lbl> Ang ubang tinun-an natingala, unsay kahulogan sa iyang gisulti: 'Sa dili madugay, dili na mo makakita nako, ug sa dili madugay makita na ko ninyo. Nganong miingon man siya: 'Moadto ko sa Amahan?' <lbl>18</lbl> Miingon sila sa usag usa: "Unsa ning sa dili madugay?' Dili masabot."
   <lbl>19</lbl> Nakamatikod si Jesus nga buot silang mangutana busa, miingon siya: "Naglibog mo tungod sa akong gisulti nga sa dili madugay dili na mo makakita nako unya, sa dili pod madugay makita na ko ninyo.
   <lbl>20</lbl> Sa pagkatinuod sultihan tamo, maghilak mo ug magbangotan samtang naghudyaka ang kalibotan. Maguol mo, apan mahimong kalipay ang inyong kaguol. 
   <lbl>21</lbl> Ang babayeng mabdos maguol kon hapit na manganak. Apan inigkatawo sa bata, dili na siya mahinumdom sa pag-antos tungod sa kalipay: Nahimugso ang usa ka tawo sa kalibotan. 
   <lbl>22</lbl> Naguol mo karon, apan makita ra ko ninyo pag-usab ug maglipay ang inyong kasingkasing sa ingon nga wala nay makaagaw sa inyong kalipay. <lbl>23</lbl> Anang adlawa, dili mo mangayo nako. Sa pagkatinuod sultihan tamo, bisag unsay inyong pangayoon sa Amahan sa akong ngalan, iyang ihatag. <lbl>24</lbl> Hangtod karon wala pa mo makapangayo sa akong ngalan. Busa, pangayo ug makadawat mo aron mahingpit ang inyong kalipay. 
   <lbl>25</lbl> Gitudloan tamo pinaagig sambingay, apan moabot ang panahon nga dili na ko mogamit og mga sambingay. Mosulti ko ninyo mahitungod sa Amahan sa yanong paagi. 
   <lbl>26</lbl> Anang adlawa mangayo mo sa akong ngalan unya, dili na ako ang mangayo sa Amahan alang ninyo, <lbl>27</lbl> kay ang Amahan mismo nahigugma ninyo tungod sa inyong gugma nako ug sa pagtoo nga gikan ko sa Amahan. <lbl>28</lbl> Kay gikan ko sa Amahan ug mianhi sa kalibotan; mobiya sab ko dinhi ug mobalik sa Amahan." 
   <lbl>29</lbl> Miingon kaniya ang iyang mga tinun-an: "Yano karon ang imong sinultihan ug dili na pinaagig sambingay! <lbl>30</lbl> Among nakita nga nasayod ka sa tanang butang bisag wala pay nangutana nimo. Busa, mitoo mi nga gikan ka sa Diyos." 
   <lbl>31</lbl> Mitubag si Jesus: "Mitoo ba mo! <lbl>32</lbl> Taliabot ang panahon, gani naabot na, kanus-a patibulaagon mong tanan, manguli mo sa tagsa tagsa ninyo ka panimalay ug biyaan ko nga mag-inusara. Apan dili ko mag-inusara, kay uban nako ang Amahan. <lbl>33</lbl> Gisulti ko kining tanan aron pinaagi nako magmalinawon mo, bisag masamok mo sa kalibotan. Kadasig! Akong gibuntog ang kalibotan. 
   
   Ang pag-ampo ni Jesus 
   <b><lbl>17 •</lbl></b> <lbl>1</lbl> Human makasulti si Jesus, mi- yahat siya sa langit ug miingon: "Amahan, miabot na ang takna. Himayaa ang imong Anak, aron himayaon sab ka niya. <lbl>2</lbl> Gigamhan mo siya sa tanang buhi aron madala niya sa kinabuhing dayon ang imong gitugyan niya. <lbl>3</lbl> Kay mao ni ang kinabuhing dayon: ang pag-ila nimo, ang bugtong ug matuod nga Diyos, ug ni JesuCristo nga imong gipadala. 
   <lbl>4</lbl> Gihimaya tikaw sa kalibotan ug gihuman ko ang imong gipabuhat. <lbl>5</lbl> Karon, Amahan, himayaa ko sa imong kaugalingon sa himaya nga naakoa uban nimo sa wala pa ang kalibotan. 
   <lbl>6</lbl> Gibutyag ko ang imong Ngalan sa katawhan nga imong gihatag nako gikan sa kalibotan. Imo sila ug imong gitugyan nako. Mituman sila sa imong pulong. <lbl>7</lbl> Nasayod na sila nga imoha ang tanan kong nadawat gikan nimo. <lbl>8</lbl> Akong gihatag nila ang pagtulon-an nga akong nadawat gikan nimo nga gidawat nila, ug nasayod sila sa tinud-anay nga gikan ko nimo. Mitoo sila nga gipadala ko nimo. 
   <lbl>9</lbl> Nag-ampo ko alang nila. Wala ko mag-ampo alang sa kalibotan kondili, alang sa katawhan nga imong gitugyan nako kay imoha sila. <lbl>10</lbl> Sa pagkatinuod, ang tanang akoa imoha, ug ang tanang imoha akoa. Himaya ko sila. <lbl>11</lbl> Wala na ko sa kalibotan. Apan naa pa sila sa kalibotan, samtang nagpadulong na ko nimo. Balaang Amahan, hupti sila sa imong Ngalan nga imong gihatag nako aron mausa sila ingon nga usa ra ta. 
   <lbl>12</lbl> Sa nag-uban pa mi, gibantayan ko sila sa imong Ngalan. Walay nawala nila gawas sa anak sa kapildihan. Natuman dinhi ang Kasulatan. <lbl>13</lbl> Apan moanha na ko. Ibilin ko ang mensahe dinhi sa kalibotan aron mahingpit ang akong kalipay diha nila. 
   <lbl>14</lbl> Gihatagan ko sila sa imong mensahe. Nasilag nila ang kalibotan, kay dili sila sa kalibotan ingon nga ako dili sa kalibotan. <lbl>15</lbl> Wala ko mohangyo nimo sa pagkuha nila sa kalibotan kondili, sa pagbantay nila batok sa daotan. <lbl>16</lbl> Dili sila sa kalibotan ingon nga dili ko sa kalibotan. <lbl>17</lbl> Santosa sila diha sa kamatuoran - ang imong pulong kamatuoran. <lbl>18</lbl> Kay gipadala ko sila sa kalibotan ingon nga gipadala ko nimo sa kalibotan. <lbl>19</lbl> Tungod nila, gisantos ko ang akong kaugalingon aron masantos sab sila diha sa kamatuoran. 
<lbl>20</lbl> Nag-ampo ko dili lang para ini kondili, para sa nagtoo nako pinaagi sa ilang pulong.







3







Title:Genesis (4)
<lbl>11. </lbl> Ug pagatukoron ko ang akong saad uban kaninyo, ug dili na mapoo pag-usab ang tanan nga unod pinaagi sa mga tubig sa lunop; wala na gayud ing lunop nga magalaglag sa yuta.
<lbl>12</lbl> Ug miingon ang Dios: Kini mao ang timaan sa saad nga akong gitukod sa taliwala nako ug ninyo, ug sa tanan nga binuhat nga buhi nga anaa uban kaninyo, alang sa mga kaliwatan nga dayon:
<lbl>13.</lbl> Ang akong balangaw igabutang ko diha sa panganod, ug mahimo kini nga usa ka timaan sa saad sa taliwala nako ug sa yuta. 
<lbl>14.</lbl> Ug mahitabo nga sa diha nga pagapaanhion ko ang dag-um sa ibabaw sa yuta, nga ang balangaw makita sa panganod,
<lbl>15. </lbl> Ug pagahinumduman ko ang akong saad, nga ania sa taliwala kanako ug kaninyo, ug sa tanan nga binuhat nga buhi sa tibook nga unod; ug ang mga tubig dili na mahimo nga lunop aron pagalaglagon ang tanan nga unod.
<lbl>16.</lbl> Ug ang balangaw anha sa panganod; ug pagatan-awon ko kini aron mahinumduman ko ang saad nga dayon sa taliwala sa Dios ug sa tanan nga binuhat nga buhi sa tanang unod nga anaa sa ibabaw sa yuta. 
<lbl>17.</lbl> Busa miingon ang Dios kang Noe: Kini mao ang timaan sa saad nga akong gitukod sa taliwala nako ug sa tanan nga unod nga anaa sa ibabaw sa yuta.
<lbl>18.</lbl> Ug ang mga anak nga lalake ni Noe nga nangawas sa arca mao sila si Sem, si Ham, ug si Japhet; ug si Ham mao ang amahan ni Canaan.
<lbl>19.</lbl> Kining totolo mao ang mga anak nga lalake ni Noe; ug gikan kanila napuno ang tibook nga yuta.
<lbl>20.</lbl> Ug misugod si Noe sa pag-uma sa yuta, ug mitanum siya ug usa ka parrasan:
<lbl>21.</lbl> Ug miinum siya sa vino ug nahubog siya, ug nahuboan siya sa sulod sa iyang balongbalong.
<lbl>22.</lbl> Ug si Ham nga amahan ni Canaan, nakakita sa pagkahubo sa iyang amahan, ug siya misulti sa iyang duruha ka mga igsoon nga didto sa gawas.
<lbl>23.</lbl> Unya si Sem ug si Japhet mikuha ug usa ka bisti, ug kini gibutang nila sa ibabaw sa ilang duha ka mga abaga, ug naglakaw nga nagatalikod, ug gitabon ang pagkahubo sa ilang amahan; ug tinalikod ang ilang mga nawong, ug wala sila makakita sa pagkahubo sa ilang amahan.
<lbl>24.</lbl> Ug nahigmata si Noe gikan sa iyang vino ug nahibalo siya sa gibuhat kaniya sa iyang anak nga lalake nga kamanghuran.
<lbl>25.</lbl> Ug miingon siya: Pagtunglohon si Canaan; ulipon sa mga ulipon siya sa iyang mga igsoon.
<lbl>26.</lbl> Ug miingon pa siya: Dalayegon si Jehova, ang Dios ni Sem, ug si Canaan mahimong sulogoon niya.
<lbl>27.</lbl> Pagapauswagon sa Dios si Japhet ug magapuyo siya sa mga balongbalong ni Sem, ug si Canaan mahimong iyang ulipon.
<lbl>28.</lbl> Ug nakadangat si Noe sa human na ang lunop totolo ka gatus ug kalim-an ka tuig
<lbl>29.</lbl> Ug ang tanan nga mga adlaw ni Noe siyam ka gatus ug kalim-an ka tuig ug namatay siya.

Chapter 10
<lbl>1</lbl> Kini mao ang mga kaliwatan sa mga anak nga lalake ni Noe, si Sem, si Ham, ug si Japhet; ug kanila nangatawo ang mga anak nga lalake sa human na ang lunop.
<lbl>2</lbl>  Ang mga anak nga lalake ni Japhet; si Gomer, si Magog, ug si Madal, ug si Javan, ug si Tubal, ug si Mashech, ug si Tiras.
<lbl>3</lbl> Ug ang mga anak nga lalake ni Gomer: si Ashkenaz, ug si Riphat, ug si Togorma.
<lbl>4<lbl> Ug ang mga anak nga lalake ni Javan: si Elisa, ug si Tarsis, si Kittim, ug si Dodanim.
<lbl>5</lbl> Tungod niini kanila gibahinbahin ang kapupud-an sa mga nasud sa ilang mga yuta, ang tagsatagsa sumala sa ilang sinultihan, sumala sa ilang mga panimalay sa ilang mga nasud.
<lbl>6</lbl> Ang mga anak nga lalake ni Ham si Cush, ug si Mizraim, ug si Phut, ug si Canaan.
<lbl>7</lbl> Ug ang mga anak nga lalake ni Cush: si Seba, si Havila, ug si Sabta, ug si Raama, ug si Sabtecha. Ug ang mga anak nga lalake ni Raama: si Seba, ug si Dedan.
<lbl>8</lbl> Ug si Cush nanganak kang Nimrod: kini misugod sa pagkahimo nga gamhanan sa yuta.
<lbl>9</lbl> Siya mao ang tigpangayam nga kusgan sa atubangan ni Jehova; nga tungod niana kini ginaingon: Sama kang Nimrod nga tigpangayam nga kusgan sa atub angan ni Jehova.

<lbl>10</lbl> Ug ang sinugdan sa iyang gingharian ang Babel, ug ang Erech, ug ang Accad, ug ang Calneh sa yuta sa Shinar.

<lbl>11</lbl> Gikan niadtong yutaa miadto siya sa Asiria, ug nagtukod sa Ninive ug sa Rehoboth, ug sa Calah,
<lbl>12</lbl> Ug sa Ressen sa taliwala sa Ninive ug sa Calah, (nga mao ang lungsod nga daku).
<lbl>13</lbl> Ug si Mizraim nanganak kang Ludim, ug Anamim, ug Lehabim, ug Nephtuhim,
<lbl>14</lbl> Ug kang Pathrusim, ug Casluim, (nga mao ang kagikanan sa mga Filistihanon), ug kang Caphtorim.
<lbl>15</lbl> Ug si Canaan nag-anak kang Sidon nga iyang panganay, ug kang Heth,
<lbl>16</lbl> Ug sa Jebusehanon, ug sa Amorrehanon, ug sa Gergesehanon,
<lbl>17</lbl> Ug sa Hevehanon, ug sa Aracehanon, ug sa Sinehanon,
<lbl>18</lbl> Ug sa Aradihanon, ug sa Samarehanon, ug sa Amatehanon: ug unya nanagpatlaag ang mga kabanayan sa mga Canaanhon.
<lbl>19</lbl> Ug ang utlanan sa mga Canaanhon nagsugod sa Sidon, sa magapaingon ikaw sa Gerar, ngadto sa Gaza, sa magapingon ikaw ngadto sa Sodoma ug sa Gomorra, ug sa Adma, ug sa Zeboim, ngadto sa Lasa.
<lbl>20</lbl> Kini sila mao ang mga anak nga lalake ni Ham, sumala sa ilang mga kabanayan, sumala sa ilang mga sinultihan, sa ilang mga yuta, sa ilang mga nasud.
<lbl>21</lbl> Ug kang Sem, ang amahan sa tanang mga anak ni Heber, ang magulang anak nga lalake ni Japhet, kaniya usab may mga anak nga nangatawo.
<lbl>22</lbl> Ug ang mga anak nga lalake ni Sem: si Elam ug si Assur, ug si Arphaxad, ug si Lud, ug si Aram.
<lbl>23</lbl> Ug ang mga anak nga lalake ni Aram: si Uz, si Hul, ug si Gether, ug si Mas.
<lbl>24</lbl> Ug si Arphaxad nanganak kang Sala, ug si Sala nanganak kang Heber
<lbl>25</lbl> Ug kang Heber nangatawo ang duruha ka mga anak nga lalake: ang ngalan sa usa mao si Peleg, kay sa iyang mga adlaw nabahinbahin ang yuta; ug ang ngalan sa iyang igsoon mao si Joctan.
<lbl>26</lbl> Ug si Joctan nanganak kang Almodad, ug kang Sheleph, ug kang Hazarmaveth, ug kang Jera,
<lbl>27</lbl> Ug kang Hadoram, ug kang Uzal, ug kang Dicla,
<lbl>28</lbl> Ug kang Obal, ug kang Abimael, ug kang Seba,
<lbl>29</lbl> Ug kang Ophir, ug kang Habila, ug kang Jobad: kining tanan mao ang mga anak nga lalake ni Joctan.
<lbl>30</lbl> Ug ang ilang pinuy-anan kutub sa Mesa hangtud ngadto sa molakaw ikaw paingon sa Separ, ang bukid sa sidlakan.
<lbl>31</lbl> Kini mao ang mga anak nga lalake ni Sem sumala sa ilang kabanayan, sumala sa ilang mga sinultihan, diha sa ilang mga yuta, sa ilang mga nasud.
<lbl>32</lbl> Kini sila mao ang mga kabanayan sa mga anak nga lalake ni Noe sumala sa ilang mga kaliwatan, sa ilang mga nasud; ug niini kanila gibahinbahin ang mga nasud sa yuta sa human ang lunop.

Acts 14 
Apan dihay mga tawo nga nahilugsong gikan sa Judea nga nanagpanudlo nga nag-ingon sa mga kaigsoonan, "Gawas kon kasirkunsidahan kamo sumala sa batasan ni Moises, dili kamo arang maluwas." 
Ug sa diha nga, tali kanila ug kang Pablo ug Bernabe, nahitabo ang usa ka dili diyutayng panagkabangi ug panaglalis, si Pablo ug si Bernabe ug ang pipila sa uban gipanagtudlo aron sa pagtungas sa Jerusalem, sa pagpakigkita sa mga apostoles ug sa mga anciano bahin niining gikalantugian. 
Ug pinagikan sa iglesia, sila mibaktas agi sa Fenicia ug sa Samaria diin gitaho nila ang pagkakabig sa mga Gentil. Ug nakahatag silag dakung kalipay sa tanang mga kaigsoonan didto. 
Ug sa paghiabut nila sa Jerusalem, gidawat sila sa iglesia ug sa mga apostoles ug sa mga anciano, ug ilang gitaho ang tanang gibuhat sa Dios, sa iyang pagpakig-uban kanila. 
Apan dihay mitindog nga mga magtotoo nga mga sakop sa pundok sa mga Fariseo, ug miingon, "Kinahanglan gayud nga sirkunsidahan ang mga Gentil nga nanagpanoo, ug sugoon sila sa pagtuman sa kasugoan ni Moises." 
Ug nanagtigum ang mga apostoles ug ang mga anciano aron sa pag-usisa niining butanga.
Ug tapus sa hataas nga lantugi, si Pedro mitindog ug miingon kanila, "Mga igsoon, kamo nasayud nga niadtong unang mga adlaw ang Dios naghimog pagpili diha kaninyo, nga pinaagi sa akong baba ang mga Gentil makadungog sa pulong sa Maayong Balita ug managtoo. 
Ug ang Dios nga nakaila sa kasingkasing nanghimatuod alang kanila pinaagi sa paghatag sa Espiritu Santo ngadto kanila maingon sa iyang paghatag niini kanato. 
Ug tali kanato ug kanila, siya wala maghimog kalainan, sanglit gihinloan man niya ang ilang mga kasingkasing pinaagi sa pagtoo. 
Nan, karon, nganong inyo mang tintalon ang Dios pinaagi sa pagsangon ug yugo diha sa liog sa mga tinun-an, sa yugo nga bisan ang atong mga ginikanan ug bisan gani kita wala makahimo sa pagpas-an?
 Apan kita nagatoo nga kita maluwas pinaagi sa grasya sa Ginoong Jesus, maingon man usab sila." 
Ug unya mihilum ang tanang nanagkatigum, ug namati sila kang Bernabe ug kang Pablo nga nanghinugilon mahitungod sa mga ilhanan ug mga katingalahan nga gibuhat sa Dios pinaagi kanila sa taliwala sa mga Gentil.
 Ug sa pagkatapus nilag sulti, si Santiago mitubag, "Mga igsoon, paminawa ako ninyo. 
Gisugilon kanato ni Simeon ang kaagi sa unang pagduaw sa Dios ngadto sa mga Gentil aron sa pagsagop ug usa ka katawhan gikan kanila alang sa iyang ngalan.
 Ug niini nahitakdo ang mga pulong sa mga profeta, sumala sa nahisulat nga nagaingon: 
`Tapus niini mobalik ako, ug akong tukoron pag-usab ang napukan nga puloy-anan ni David; akong tukoron pag-usab ang mga guba niini, ug akong patindogon kini, aron mangita sa Ginoo ang ubang mga tawo, ug ang tanang mga Gentil nga ginahinganlan sa akong ngalan, nagaingon ang Ginoo, nga mao ang nagpahibalo niining mga butanga sukad pa sa kanhing mga katuigan.`
Busa ang akong hukom mao kini, nga dili nato pagsamokon silang gikan sa pagka-Gentil nga nangakabig ngadto sa Dios,
hinonoa ato silang sulatan nga dumilian nila ang mga nahugaw sa mga diosdios, ug ang pakighilawas, ug ang pagtilaw sa unod sa mananap nga naluok ug sa dugo. 
Kay sukad pa sa karaang kapanahonan si Moises aduna nay iyang mga tigmantala niini sa matag-lungsod, sanglit ang iyang mga sinulat ginabasa man sulod sa mga sinagoga sa tanang adlaw nga igpapahulay." 
Unya gipakamaayo sa mga apostoles ug sa mga anciano, uban sa tibuok iglesia, ang pagpilig mga tawo diha kanila ug pagpaadto niini sa Antioquia kuyog kang Pablo ug Bernabe. Ug ilang gipaadto si Judas nga ginganlan si Barsabas, ug si Silas, mga tawong inila sa kaigsoonan, pinadala kining maong sulat nga nagaingon: "Ang mga kaigsoonan diri, nga mga apostoles ug mga anciano, nganha sa mga kaigsoonang Gentil diha sa Antioquia ug sa Siria ug sa Cilicia, komusta. 
Sanglit amo mang nadungog nga dihay pipila ka tawo gikan kanamo, nga kanila wala kami maghatag ug bisan unsang sugo, nga nanagsamok kaninyo pinaagi sa ilang mga gipanulti ug nanaglibog sa inyong mga hunahuna, gipakamaayo namong mga nanagkahiusa ang pagpilig mga tawo ug pagpaanha niini kaninyo kuyog sa atong mga hinigugmang Bernabe ug Pablo, kuyog niining mga tawhana nga mitahan sa ilang mga kinabuhi tungod sa ngalan sa atong Ginoong Jesu-Cristo. 
Busa gipaanha namo diha si Judas ug si Silas nga magahimo sa binaba nga pagsugilon kaninyo sa mao rang mga butanga. 
Kay gipakamaayo sa Espiritu Santo ug namo ang dili pagdat-og kaninyo sa bisan unsang luwan gawas lamang sa pipila ka mga kinahanglanong butang nga mao kini:
nga kinahanglan inyong dumilian ang bisan unsa nga gikadulot ngadto sa mga diosdios, ug ang dugo, ug ang mga mananap nga naluok, ug ang pakighilawas. Kon kamo managlikay gikan niining mga butanga, ginabuhat ninyo ang maayo. Pag-ayoayo."
 Ug sa gikapagikan na sila, nanglugsong sila ngadto sa Antioquia; ug sa natigum na nila ang kapunongan, ilang gitunol kanila ang sulat. 
Ug sa ilang pagkabasa niini, nangalipay sila sa tambag. 
Ug si Judas ug si Silas, sanglit mga profeta man usab sila, mihatag ug hataas nga pagmaymay ngadto sa kaigsoonan ug nakapalig-on kanila. 








5







Title:Lucas (11)
   <lbl>22</lbl> Mamatay ang anak sa tawo sumala sa gimbut-an, apan alaot ang traydor." <lbl>23</lbl> Ug nagpangutan-anay silag kinsa ni. 
   
   Kataposang pakigsultihanay 
   (<lbl>Mc 10:42</lbl>; <lbl>Jn 13:1</lbl>)
   <lbl>• 24</lbl> Naglalis ang mga tinun-an kinsay ilhon nga labing dako. <lbl>25</lbl> Miingon si Jesus: Ang mga hari sa mga pagano nagharihari nila, ug ang mga punoan ginaingon nga nakabuhat og maayo. <lbl>26</lbl> Ayawg iningon ini, ang labing dako diha ninyo magamay ug ang pangulo mosilbi. <lbl>27</lbl> Kay kinsay mas dako, ang naglingkod ba nga nagkaon o ang nagsilbi? Dili ba, ang naglingkod man? Apan anaa ko ninyo isip nagsilbi. 
   <lbl>28</lbl> Nag-uban mo nako sa akong mga pagsulay. <lbl>29</lbl> Tungod ini, hatagan tamo sa pagkahari ingon nga gihatagan ko ini sa Amahan. <lbl>30</lbl> Mangaon ug manginom mo sa lamesa sa akong Gingharian ug molingkod sa mga trono aron pagmando sa 12 ka tribu sa Israel. 
   <lbl>31</lbl> Simon, Simon, tan-awa, naninguha si Satanas pagpanag-iya ninyo aron ayagon mo sama sa trigo, <lbl>32</lbl> apan giampo tikaw nga dili mapakyas ang imong pagtoo aron kon maulian ka na, lig-onon nimo ang imong mga igsoon." <lbl>33</lbl> Mitubag si Pedro: "Ginoo, andam ko sa pagkuyog nimo sa prisohan ug sa kamatayon." <lbl>34</lbl> Apan miingon si Jesus: "Ingnon tikaw, Pedro, sa dili pa motuktogaok ang sunoy karong adlawa, ilimod na ko nimo sa makatulo." 
   <lbl>35</lbl> Nangutana kanila si Jesus: "Dihang gipadala tamo nga walay pitaka, bag o sandalyas, may nakulang ba ninyo? Mitubag sila: "Wala." <lbl>36</lbl> Mipadayon si Jesus: "Nan karon, ang may pitaka dad-a ni; ingon man ang may bag; ang walay pinuti, ibaligya ang kupo aron ipalit og pinuti. <lbl>37</lbl> Kay nag-ingon ang kasulatan: "Giisip ka nga kriminal." Kining mga pulonga kinahanglang matuman dinhi nako. Tumanon na ang mga butang bahin nako. 
   <lbl>38</lbl> Miingon sila: "Ginoo, niay duha ka pinuti." Mitubag siya: "Igo ra na." 
   
   Getsemane 
   (<lbl>Mc 14:32</lbl>)
   <lbl>• 39</lbl> Migawas si Jesus, ug sa naandan miadto sa bukid sa mga Olibo; nanguyog sab ang mga tinun-an. <lbl>40</lbl> Sa pag-abot nila, miingon siya: "Pag-ampo aron dili mo mahulog sa panulay." 
   <lbl>41</lbl> Milain siya sa gilay-on sa labay sa bato unya, miluhod ug nag-ampo: <lbl>42</lbl> "Amahan, kon buot ka, kuhaa kining kalis. Apan dili ang akong kabubut-on kon dili ang imohay matuman." <lbl>43</lbl> Ug mipakita kaniya ang anghel gikan sa langit ug gilig-on siya. 
   <lbl>44</lbl> Kay gibati man niya ang kabug-at sa kamatayon, hugot kaayo ang iyang pag-ampo; ug gisingot siyag daw dagkong tolo sa dugo nga nahulog sa yuta. <lbl>45</lbl> Unya, mitindog siya ug miadto sa mga tinun-an nga nakit-an niyang lapoy kaayo tungod sa kaguol, ug nangatulog. <lbl>46</lbl> Miingon siya: "Nganong nangatulog mo? Bangon ug pag-ampo aron dili mahulog sa panulay." 
   <lbl>47</lbl> Nagsulti pa siya dihang naabot ang pundok sa mga tawo. Nag-una nila si Judas, usa sa 12. Miduol siya aron paghalok ni Jesus. <lbl>48</lbl> Apan miingon si Jesus: "Judas, budhian ba nimo ang Anak sa Tawo sa halok?" 
   <lbl>49</lbl> Sa pagkamatngon sa mga kauban ni Jesus sa mahitabo, miingon sila: "Ginoo, gamiton ba namo ang pinuti?" <lbl>50</lbl> Gitigbas sa usa ang katabang sa Labawng Pari ug naputol ang dalunggan. <lbl>51</lbl> Apan mitubag si Jesus: "Ayaw na." Gihikap niya ang dalunggan sa katabang ug giayo. 
   <lbl>52</lbl> Miingon si Jesus sa mga pangulong pari, sa kadagkoan sa mga magbalantay sa templo ug sa mga magulang nga nanganha: "Tulisan ba ko nga mianhi man mo nga nagdalag pinuti ug bunal? <lbl>53</lbl> Diha ko sa templo kada adlaw uban ninyo. Gidakop unta ko ninyo. Apan panahon na ninyo karon ug sa gahom sa kangitngitan. 
   
   Ang paghukom ug paglimod 
   (<lbl>Mc 14:53</lbl>; <lbl>Mt 26:57</lbl>)
   <lbl>• 54</lbl> Sa nadakpan na, gidala ug gisulod siya sa balay sa pangulong pari. Nagsunod si Pedro sa layo. 
   <lbl>55</lbl> Dihang nakadaob na sa nataran ang mga tawo, miadto si Pedro ug milingkod uban nila. <lbl>56</lbl> Unya, usa ka ulipong babaye nakakita niya nga naglingkod sa may kayo. Gitutokan siya ug giingnan: "Kauban ni Jesus kining tawhana." <lbl>57</lbl> Apan namalibad si Pedro: "Babaye, wala ko makaila niya." 
   <lbl>58</lbl> Human sa pipila ka gutlo, may lalaki na sab nga nakakita niya ug miingon: "Usa pod ka nila." Apan mitubag si Pedro: "Dili baya." <lbl>59</lbl> Sa paglabay sa usa ka oras, may isog kaayong miingon: "Kauban kining tawhana ni Jesus, kay taga Galilea man siya." 
   <lbl>60</lbl> Apan miingon si Pedro: "Higala, wala koy nahibaw-an sa imong gipamulong." Nagsulti pa siya, mituktogaok na ang sunoy. <lbl>61</lbl> Giatubang ug gitutokan ni Jesus si Pedro nga nahinumdom sa mga pulong sa Ginoo: "Karong adlawa sa dili pa motuktogaok ang sunoy, ilimod ko nimo sa makatulo." <lbl>62</lbl> Migawas si Pedro ug mihilak sa tumang kapait. 
   <lbl>63</lbl> Gibugalbugalan ug gibunalan si Jesus sa mga nagbantay; <lbl>64</lbl> gitaptapan ang mata ug gipangutana: "Kinsay mihampak nimo? Tag-ana." <lbl>65</lbl> Giinsulto siya pag-ayo. 
   <lbl>66</lbl> Sa pagkaugma nagkatigom ang mga magulang sa katawhan, ang mga pangulong pari ug magtutudlo sa balaod, ug gipaatubang si Jesus. <lbl>67</lbl> Nangutana sila: "Sultihi mi, ikaw ba ang Cristo?" Mitubag si Jesus: "Kon mosulti ko, dili mo manoo. <lbl>68</lbl> Kon mangutana ko, dili mo motubag. <lbl>69</lbl> Gikan karon, molingkod ang Anak sa Tawo sa tuong kamot sa gahom sa Diyos." 
   <lbl>70</lbl> Unya, miingon silang tanan: "Anak ka ba sa Diyos?" Mitubag si Jesus: "Nag-ingon mo, anak ko." 
   <lbl>71</lbl> Miingon sila: "Unsa pang pruybaha ang atong gikinahanglan? Kita mismo nakadungog gikan sa kaugalingon niyang baba." 
   
   Si Jesus atubangan ni Pilato 
   (<lbl>Mt 27:1</lbl>; <lbl>Mc 15:1</lbl>; <lbl>Jn 18:28</lbl>)
   <b><lbl>23 •</lbl></b> <lbl>1</lbl> Mitindog silang tanan ug gidala si Jesus kang Pilato, <lbl>2</lbl> ug misumbong batok niya: "Namatud-an namo nga nagdala siyag kagubot sa katawhan sa among nasod; misupak siya sa pagbayad sa buhis kang Cesar ug matud pa niya, si Cristo siya nga Hari." 
   <lbl>3</lbl> Gipangutana siya ni Pilato: "Hari ka ba sa mga Judio? Mitubag si Jesus: "Ikay nag-ingon." <lbl>4</lbl> Namulong si Pilato sa mga pangulong pari ug sa mga tawo: "Wala koy nakita nga kasal-anan ining tawhana." <lbl>5</lbl> Apan namugos sila sa pag-ingon: "Nanudlo siya sa tibuok kayutaan sa mga Judio ug gitugaw niya ang katawhan. Nagsugod siya sa Galilea ug nia siya dinhi karon. 
   <lbl>6</lbl> Sa pagkadungog ni Pilato, nangutana siya kon taga Galilea ba si Jesus. <lbl>7</lbl>Dihang nasayran niya nga taga didto siya ug sakop ni Herodes, gipaadto siya kang Herodes. Naatol nga diha ni sa Jerusalem anang adlawa. 
   <lbl>8</lbl> Nahimuot kaayo si Herodes sa pagkakita ni Jesus kay dugay na siyang nangandoy sa pagpakigkita ini. Daghan siyag nabalitaan mahitungod ni Jesus ug naglaom nga mohimo nig katingalahan sa iyang atubangan. <lbl>9</lbl> Busa, dugay siyang nangutana ni Jesus, apan wala ni motubag. 
   <lbl>10</lbl> Didto sab ang mga pangulong pari ug magtutudlo sa balaod nga wala mohunong pagpamasangil niya. <lbl>11</lbl> Sa pagkahuman, gitamay ug giinsulto si Jesus ni Herodes ug sa iyang mga sundalo. Gipabalik siya kang Pilato human sul-obi og harianong sapot. <lbl>12</lbl> Anang adlawa pod nagkahigala si Herodes ug Pilato nga kanhi kaaway. 
   <lbl>13</lbl> Gitawag ni Pilato ang mga pangulong pari, ang mga magulang ug ang katawhan <lbl>14</lbl> ug giingnan: "Inyong gidala nako kining tawhana nga matud pa ninyo, nakagubot sa katawhan. Gisukitsukit ko siya sa inyong atubangan, ug wala koy nakitang kapasikaran sa mga sumbong. <lbl>15</lbl> Bisan si Herodes, gipabalik siya nako. Tataw kaayo nga wala siyay nahimo nga angayng hukman sa kamatayon. <lbl>16</lbl> Busa, buhian ko siya human kastigoha, <lbl>17</lbl> (kay kinahanglang mobuhi siyag binilanggo panahon sa pangilin).
   <lbl>• 18</lbl> Apan nagdungag paninggit ang mga tawo: "Patya kanang tawhana ug buhii si Barabas!" <lbl>19</lbl> Kining tawhana gipriso kay nakapatay ug nakaapil sa pag-alsa diha sa syudad. 
   <lbl>20</lbl> Buot buhian ni Pilato si Jesus busa, nakigsulti siyag usab sa mga tawo. <lbl>21</lbl> Apan mipadayon silag singgit: "Ilansang siya sa krus, ilansang siya sa krus!" <lbl>22</lbl> Makatulo siya mobalikbalik pag-ingon: "Unsang kasalanana ang iyang nabuhat? Wala koy nakitang hinungdan sa pagpapatay niya. Busa, ipalatos ko siya unya, buhian." 
   <lbl>23</lbl> Apan nagpadayon silag singgit sa kusog nga tingog ug pangayo nga ilansang siya sa krus. Misamot pa ang kakusog sa ilang singgit. <lbl>24</lbl> Busa, mihukom si Pilato sa paghatag sa ilang gipangayo. <lbl>25</lbl> Gibuhian niya ang napriso tungod sa pag-alsa ug pagpatay. Natuman ang ilang gusto ug ang pagbuot sa mga pangulong pari. 
   
   Ang dalan sa kalbaryo
   (<lbl>Mt 27:32</lbl>; <lbl>Mc 15:16</lbl>) 
   <lbl>26</lbl> Unya, gidala siya. Gipugos nila si Simon, ang taga Cyrene nga gikan sa uma, pagpas-an sa krus sunod ni Jesus.
   <lbl>• 27</lbl> Daghan kaayong tawo ang misunod, lakip ang mga babayeng nagbangotan ug nagbakho tungod niya. <lbl>28</lbl> Gilingi sila ni Jesus ug giingnan: "Mga babaye sa Jerusalem, ayaw kog hilaki kondili, ang kaugalingon ninyo ug ang mga anak. <lbl>29</lbl> Hapit na ang panahon nga moingon sila: Bulahan ang mga landay, ang mga babayeng walay anak ug ang mga dughan nga wala magpasuso. <lbl>30</lbl> Moingon sila sa mga bukid: 'Ligid ngari namo' ug sa mga bungtod: 'Taboni mi.' <lbl>31</lbl> Kon nahitabo ni sa lunhawng kahoy, unsa kaha sa laya?" 
   <lbl>32</lbl> Uban ni Jesus, gidala ang duha ka kriminal aron patyon. <lbl>33</lbl> Miabot sila sa gitawag og kalabera; didto gilansang siya sa krus uban sa mga kriminal, usa sa tuo ug usa sa wala. <lbl>34</lbl> (Miingon si Jesus: "Amahan, pasayloa sila, kay wala sila mahibawo sa ilang gibuhat!") ug giripahan nila ang iyang sapot. 
   <lbl>35</lbl> Didto nagbarog ang mga tawo nga nanan-aw. Gibiaybiay siya sa mga pangulo sa pag-ingon: "Naluwas niya ang uban. Luwason sab niya ang kaugalingon karon kon siya ang Mesiyas, ang pinili." 
   <lbl>36</lbl> Gibugalbugalan siya sa mga sundalo nga miduol aron pagpainom niyag bino sinagolag suka. <lbl>37</lbl> Miingon sila: "Kon hari ka sa mga Judio, luwasa ang imong kaugalingon." <lbl>38</lbl> May nasulat sa pinulongang Griyego, Latin, ug Hebreo sa iyang ulohan: "Kini ang hari sa mga Judio."
   <lbl>• 39</lbl> Giinsulto sab siya sa usa sa mga kriminal nga gilansang sa krus: "Dili ba, ikaw man ang Mesiyas? Luwasa ang imong kaugalingon unya, kami na pod." <lbl>40</lbl> Apan gibadlong siya sa lain: "Wala ka bay tahod sa Diyos, ikaw nga nag-antos sama niya? <lbl>41</lbl> Angayan ta ini. Bayad ni sa atong nabuhat. Apan wala siyay nabuhat nga daotan." <lbl>42</lbl> Midugang siya pag-ingon: "Jesus, hinumdomi ko kon tua ka na sa imong Gingharian." <lbl>43</lbl> Mitubag si Jesus: "Sa pagkatinuod ingnon tikaw, mouban ka nako sa Paraiso karong adlawa." 
   <lbl>44</lbl> Sa pagka alas 12, mingitngit ang tibuok kayutaan hangtod sa alas tres. <lbl>45</lbl> Gitabonan ang adlaw ug natunga ang kurtina sa templo. <lbl>46</lbl> Unya, misinggit sa kusog nga tingog si Jesus: "Amahan, sa imong kamot itugyan ko ang akong Espiritu." Human ini, nabugto ang iyang gininhawa. 
   <lbl>47</lbl> Sa pagkakita sa kapitan sa nahitabo, gibutyag niya ang kamatuoran sa pag-ingon: "Tinuod gyod nga tarong kining tawhana." <lbl>48</lbl> Namauli ang nagkatapok alang sa maong talan-awon nga nagpukpok sa dughan sa pagkakita nila sa nahitabo. <lbl>49</lbl> Nagtindog sa layo ang tanan niyang kaila ilabi na ang mga babaye nga misunod niya gikan pa sa Galilea. Nasaksihan nila ang tanan. 
   <lbl>50</lbl> Unya, may lalaki nga ginganlag Jose, konsehal sa Sanhedrin, tawo nga buotan ug tarong <lbl>51</lbl> nga wala mahiuyon sa hukom ug sa gibuhat sa uban. Taga Arimatea siya, lungsod sa Juda, ug nagpaabot sa Gingharian sa Diyos. <lbl>52</lbl> Nakig-atubang siya ni Pilato ug nangayo sa lawas ni Jesus <lbl>53</lbl> nga gihugos ug giputos sa panaptong lino. Dayon gibutang sa lubnganan, sinapsap sa bato nga wala pa lubngi ni bisag kinsa. 
   <lbl>54</lbl> Adlaw to sa Pangandam ug hapit na mosugod ang Adlaw sa Pahulay. <lbl>55</lbl> Misunod ni Jose ang mga babaye nga miabot gikan sa Galilea kuyog ni Jesus. Gitan-aw nila ang lubnganan ug ang pagkahimutang sa lawas. <lbl>56</lbl> Dayon, mipauli sila, nangandam sa pahumot ug mira. 
   
   Nabanhaw ang Ginoo 
   (<lbl>Mc 16:8</lbl>; <lbl>Mt 28:1</lbl>)
   <b><lbl>24 •</lbl></b> <lbl>1</lbl> Namahulay ang mga babaye sumala sa kasugoan sa Adlaw sa Pahulay. Sa unang adlaw sa semana, sayo kaayo sa buntag nangadto sila sa lubnganan dala ang giandam nga pahumot. <lbl>2</lbl> Sa pagkakita nila nga naligid na ang bato sa lubnganan, <lbl>3</lbl> nanulod sila, apan wala makakita sa lawas sa Ginoong Jesus. 
<lbl>4</lbl> Nasamok sila pag-ayo tungod ini unya, mipakita ang duha ka lalaki nga nagsul-ob og sidlak nga sapot. <lbl>5</lbl> Sa kahadlok miyuko sa yuta ang mga babaye, apan nakigsulti nila ang mga lalaki: "Nganong nangita mo sa buhi diha sa mga patay? <lbl>6</lbl> Wala siya dinhi, gibanhaw siya. Hinumdomi ang iyang gisulti sa didto pa siya sa Galilea:







4







Title:Juan (3)
   <lbl>43</lbl> Wala ko ninyo dawata bisag mianhi ko sa ngalan sa akong Amahan; kon may laing moanhi sa kaugalingong ngalan dawaton siya. <lbl>44</lbl> Unsaon man ninyo pagtoo kon nagdayeg mo sa inyong gitinguha, inay sa Himaya nga gikan sa Diyos? 
   <lbl>45</lbl> Ayawg hunahunaa nga isumbong tamo sa Amahan. Si Moises mismo nga inyong gilaoman ang magsumbong ninyo. <lbl>46</lbl> Kon nagtoo mo ni Moises, motoo sab mo nako, kay nagsulat man siya bahin nako. <lbl>47</lbl> Apan kon wala mo motoo sa iyang gisulat, unsaon man ninyo pagtoo sa akong mga pulong?
   7 • 19 Dili ba, si Moises man ang nag-hatag ninyo sa Balaod? Apan walay usa ninyo nga nagtuman sa Balaod. Nan, nganong buot mong mopatay nako? 20 Mitubag ang mga tawo: "Giyawaan ka! Kinsay buot mopatay nimo?" 21 Mitubag si Jesus, "Usa ra ka butang ang akong nabuhat, ug natingala na mong tanan. 22 Apan hinumdomi ang pagpatuli nga gisugo ni Moises. Ang tinuod dili si Moises kondili, ang katigulangan ang nagpasi-ugda ini. Gituli ninyo ang tawo bisan sa Adlaw sa Pahulay. 23 Kon dili mo mobuhat ini sa Adlaw sa Pahulay malapas ninyo ang Balaod ni Moises. Unya, nganong masuko mo tungod sa pag-ayo nako sa tawo sa Adlaw sa Pahulay? 24 Ayawg hukom sumala sa inyong makita kondili, sumala sa katarongan.
   
   Ang pagpadaghan sa tinapay 
   (<lbl>Mc 6:34</lbl>; <lbl>Mt 14:13</lbl>; <lbl>Lk 9:10</lbl>)
   <b><lbl>6 •</lbl><b> <lbl>1</lbl> Mitabok si Jesus sa lanaw sa Ga- lilea, sa may Tiberias. <lbl>2</lbl> Nanunod niya ang bagang panon sa katawhan, kay nakita man nila ang mga milagro, ang pag-ayo sa mga masakiton. <lbl>3</lbl> Unya, mitungas si Jesus sa bungtod ug milingkod uban sa iyang mga tinun-an. <lbl>4</lbl> Niadtong higayona duol na ang Pangilin sa Pagsaylo sa mga Judio. 
   <lbl>5</lbl> Sa paghangad ni Jesus, nakita niya ang daghang tawo nga miduol niya. Miingon siya kang Felipe, "Asa ta makapalit og pan nga ipakaon sa mga tawo?" <lbl>6</lbl> Iya ning gisulti aron pagsulay ni Felipe, kay nahibawo siyag unsay buhaton. <lbl>7</lbl> Si Felipe mitubag, "Ang baleg 200 ka salapi nga pan dili paigo sa paghatag og gagmayng piraso sa tanan. <lbl>8</lbl> Usa sa iyang tinun-an, si Andres, igsoon ni Simon Pedro, miingon kang Jesus: <lbl>9</lbl> "Aniay batang lalaki dinhi nga may lima ka pan nga sebada ug duha ka isda. Apan mag-unsa man ni alang sa ingon ka daghang tawo? 
   <lbl>10</lbl> May daghang balili adtong dapita busa, miingon si Jesus: "Papungkoa ang mga tawo." Namungko ang mga 5,000 ka tawo. <lbl>11</lbl> Unya, gikuha ni Jesus ang pan, nagpasalamat siya, ug giapud-apod sa mga namungko. Mao sab ang iyang gibuhat sa isda. Gihatagan ang tanan kutob sa ilang gusto. <lbl>12</lbl> Sa nakapangaon na ang tanan, miingon si Jesus sa iyang mga tinun-an: "Hiposa ang salin aron walay mausik." 
   <lbl>13</lbl> Gihipos nila, ug ang salin sa pan nga Sebada nakapunog 12 ka bukag, ang nahibilin nga mga piraso sa lima ka pan nga sebada. 
   <lbl>14</lbl> Sa pagkakita sa mga tawo sa timailhan nga gibuhat ni Jesus, miingon sila, "Sa pagkatinuod, siya ang atong gipaabot nga propeta nga moanhi sa kalibotan." <lbl>15</lbl> Nakamatikod si Jesus nga kuhaon siya ug pugson nga mahimong hari; busa, miikyas siya nga nag-inusara sa kabungtoran. 
   <lbl>16</lbl> Sa pag-abot sa kagabhion, nangadto sa baybayon ang mga tinun-an. <lbl>17</lbl> Miluwan sila sa sakayan ug nangadto sa Cafarnaum sa pikas baybay, kay ngitngit na man ug wala pa maabot si Jesus. <lbl>18</lbl> Apan nagkalangas ang dagat, nagkadagko ang balod ug mikusog ang hangin. 
   <lbl>19</lbl> Ang mga tinun-an nakabugsay nag mga lima o unom ka kilometro dihang nakita nila si Jesus nga naglakaw sa tubig ug nagkaduol sa sakayan. Nangalisang sila. <lbl>20</lbl> Unya, miingon siya, "Ayawg kahadlok, ako ni." 
   <lbl>21</lbl> Pasakyon unta siya, apan dihadiha midunggo sila sa baybayon nga ilang gipadulngan.
   <lbl>• 22</lbl> Sa sunod adlaw ang mga tawo nga nagpabilin sa pikas bay-bay sa lanaw nakakitag usa lang ka sakayan. Wala ni magamit ni Jesus ug sa iyang mga tinun-an nga nanglakawng sila ra. <lbl>23</lbl> Nangabot ang dagkong sakayan gikan sa Tiberias duol sa dapit diin kining tanang tawo nakakaon sa pan. <lbl>24</lbl> Sa pagkakita nila nga si Jesus ug ang iyang mga tinun-an wala didto, nanakay sila sa mga sakayan ug nangadto sa Cafarnaum, nangita ni Jesus. <lbl>25</lbl> Dihang nakita nila siya sa tabok sa lanaw, nangutana sila, "Maestro, kanus-a ka miabot?" 
   <lbl>26</lbl> Si Jesus mitubag: "Sultihan tamo, gipangita ko ninyo dili tungod sa mga milagro nga akong nahimo kondili, tungod sa pan nga inyong nakaon nga nakabusog ninyo. <lbl>27</lbl> Paghago mo, dili alang sa kalan-on nga madunot kondili, sa molungtad ug makahatag sa kinabuhing dayon. Ang Anak sa Tawo mohatag ini kaninyo kay ang gipatikan sa Diyos nga Amahan.
   
   Ang pan sa kinabuhi
   <lbl>• 28</lbl> Gipangutana siya sa mga Judio, "Unsay among buhaton? Unsay ipabuhat kanamo sa Diyos?" <lbl>29</lbl> Mitubag si Jesus, "Nga motoo mo sa iyang gipadala." 
   <lbl>30</lbl> Busa, miingon sila, "Pakitaa mig mga kahibulongan aron makatoo mi. Unsay imong timailhan? <lbl>31</lbl> Ang among katigulangan nangaog manna sa kamingawan. Sumala sa kasulatan, Gihatagan silag pan gikan sa langit nga ilang makaon". 
   <lbl>32</lbl> Si Jesus miingon, Sultihan tamo, dili si Moises ang mihatag og pan gikan sa langit. Ang Akong Amahan naghatag ninyo sa tinuod nga pan. <lbl>33</lbl> Ang pan nga gihatag sa Diyos mao Siya nga nanaog gikan sa langit ug naghatag og kinabuhi sa kalibotan." <lbl>34</lbl> Busa, miingon sila, "Ginoo, hatagi mi kanunay sa maong pan." 
   <lbl>35</lbl> Si Jesus miingon, "Ako ang pan nga naghatag og kinabuhi." Ang moduol nako dili na gutomon ug uhawon. <lbl>36</lbl> Apan sumala sa giingon ko na, nakakita na mo, apan midumili mo pagtoo. <lbl>37</lbl> Gani ang gihatag kanako sa akong Amahan moari nako, ug ang moari nako dili ko isalikway. <lbl>38</lbl> Kay nanaog ko gikan sa langit dili aron pagbuhat sa akong kabubut-on kondili, sa kabubut-on sa nagpadala nako. <lbl>39</lbl> Ang kabubut-on sa nagpadala nako mao nga dili ko kawad-an bisag usa sa iyang gihatag nako hinunoa, banhawon ko kini sa kataposang adlaw. <lbl>40</lbl> Kini ang kabubut-on sa akong Amahan, Ang makakita sa Anak ug motoo niya makabaton sa kinabuhing dayon, banhawon ko siya sa kataposang adlaw." 
   <lbl>41</lbl> Ang mga Judio nagbagulbol, kay miingon si Jesus, "Ako ang pan gikan sa langit." <lbl>42</lbl> Miingon sila, "Dili ba, si Jesus man siya, ang anak ni Jose? Dili ba, kaila man nato ang iyang amahan ug inahan? Nganong miingon man siya nga gikan siya sa langit?" 
   <lbl>43</lbl> Mitubag si Jesus ug miingon, "Ayawg bagulbol. <lbl>44</lbl> Walay makaduol nako gawas kon dad-on siya sa Amahan nga nagpadala nako, ug ban-hawon ko sila sa kataposang adlaw. <lbl>45</lbl> Nasulat sa mga propeta, Tudloan silang tanan sa Diyos. Busa, ang mamati sa Amahan ug makat-on gikan niya, moduol nako. 
   <lbl>46</lbl> Walay nakakita sa Amahan gawas sa gikan sa Diyos. Siya ray nakakita sa Diyos. <lbl>47</lbl> Sultihan tamo, ang motoo nako may kinabuhing dayon. 
   
   Ang lawas ni Cristo
   <lbl>• 48</lbl> Ako ang pan sa kinabuhi. <lbl>49</lbl> Mikaon sa manna ang inyong katigulangan, apan nangamatay sila. <lbl>50</lbl> Ania ang pan gikan sa langit. Ang mokaon ini dili mamatay. 
   <lbl>51</lbl> Ako ang pan sa kinabuhi gikan sa langit. Ang mokaon ini mabuhi sa kahangtoran. Ang pan nga akong ihatag mao ang akong unod aron mabuhi ang kalibotan. 
   <lbl>52</lbl> Naglalis ang mga Judio ug miingon, "Unsaon man ining tawhana paghatag sa iyang unod aron kan-on? <lbl>53</lbl> Miingon si Jesus "Sultihan tamo, kon dili mo mokaon sa unod sa Anak sa tawo ug moimnon sa iyang dugo, dili mo makabaton sa kinabuhi. <lbl>54</lbl> May kinabuhing dayon ang mokaon sa akong unod ug moinom sa akong dugo. Banhawon ko siya sa kataposang adlaw. 
   <lbl>55</lbl> Ang akong unod tinuod nga kalan-on ug ang dugo tinuod nga ilimnon. <lbl>56</lbl> Ang mokaon sa akong unod ug moinom sa akong dugo magpuyo dinhi nako ug ako diha niya. <lbl>57</lbl> Ingon nga ang Amahan nga mao ang kinabuhi, nagpadala nako ug nagkinabuhi ko diha niya, sa samang paagi, ang mokaon nako mabuhi. <lbl>58</lbl> Kini ang Pan nga gikan sa langit, lahi sa pan nga gikaon sa inyong katigulangan nga nangamatay. Ang mokaon sa maong pan mabuhi sa kahangtoran." <lbl>59</lbl> Kini ang gisulti ni Jesus sa Cafarnaum sa pagtudlo niya sa sinagoga.
   
   Mobiya pod mo? 
   <lbl>• 60</lbl> Sa pagkadungog ini sa daghan niyang tinun-an, miingon sila, "Lisod kaayo ang maong pagtulun-an. Kinsay modawat ini?" 
   <lbl>61</lbl> Nahibawo si Jesus nga nagbagulbol sila busa, miingon siya, Nasakit ba mo? 
   <lbl>62</lbl> Kon mao na, unsay inyong buhaton kon makakita mo sa Anak sa Tawo nga mokayab balik sa iyang gigikanan? <lbl>63</lbl> Ang Espiritu naghatag og kinabuhi; dili makatabang ang unod. Ang mga pulong nga akong gisulti mao ang Espiritu; duna ni kinabuhi. <lbl>64</lbl> Apan may pipila ninyo nga wala motoo. 
   Nahibawo si Jesus sukad pa sa sinugdan kinsay mobudhi niya. <lbl>65</lbl> Mipadayon siya, "Sumala sa ako nang giingon, walay makaduol nako gawas kon motugot ang Amahan." 
   <lbl>66</lbl> Busa, daghan sa iyang tinun-an mibiya ug wala na manguban. <lbl>67</lbl> Miingon si Jesus sa 12, "Mobiya sab mo?" <lbl>68</lbl> Mitubag si Simon Pedro, "Ginoo, kinsay among kapaingnan? Naa nimo ang mga pulong sa kinabuhing dayon. <lbl>69</lbl> Nagtoo mi ug nasayod nga Balaan kang Diyos." 
   <lbl>70</lbl> Mitubag si Jesus, "Akoy mipili ninyo, ang 12, dili ba? Apan daotan ang usa ninyo." <lbl>71</lbl> Si Judas, anak ni Simon Iskariote, ang iyang gipasabot nga mobudhi niya, usa sa 12. 
   
   Miadto si Jesus sa Jerusalem 
   <b><lbl>7 •</lbl></b> <lbl>1</lbl> Human ini gilibot ni Jesus ang Galilea. Dili siya ganahang mosuroy sa Juda, kay ang kadagkoan sa mga Judio nagtinguha pagpatay niya. <lbl>2</lbl> Hapit na ang pangilin sa mga Judio, ang pangilin sa mga Tolda. <lbl>3</lbl> Busa, miingon kaniya ang mga igsoon, "Ayawg pabilin dinhi. Lakaw sa Juda aron ang imong mga tinun-an makakita sa mga milagro nga imong himoon. <lbl>4</lbl> Dili magtrabaho sa tago ang buot mailhan. Sanglit makahimo ka, magpaila ka sa kalibotan." 
   <lbl>5</lbl> Ingon ini ang ilang sinultihan, kay wala siya toohi sa mga igsoon. <lbl>6</lbl> Miingon nila si Jesus, "Wala pa moabot ang akong panahon. Ang inyo nia sa kanunay. <lbl>7</lbl> Dili mo kasilagan sa kalibotan. Apan nagdumot ni nako, kay nagsaksi ug nagpakita ko nga ang binuhatan ini daotan. <lbl>8</lbl> Lakaw hinuon mo sa pangilin. Dili ko moadto, kay dili pa karon ang akong panahon." 
   <lbl>9</lbl> Ingon ini ang sinultihan ni Jesus ug mipabilin siya sa Galilea. <lbl>10</lbl> Sa paglakaw na sa iyang mga igsoon padulong sa pangilin, si Jesus miadto sab sa hilom. <lbl>11</lbl> Gipangita siya sa mga Judio nga nangutana, "Hain siya?" <lbl>12</lbl> May daghan nga naghisgot niya. Ang uban miingon, "Maayo siyang tawo." Mitubag sab ang uban, "Dili! Gilimbongan niya ang mga tawo." <lbl>13</lbl> Apan tungod sa kahadlok nila sa mga Judio, wala sila makaakog sulti bahin niya sa dayag. 
   <lbl>14</lbl> Sa natungatunga na ang kasaulogan sa Pangilin, miadto si Jesus sa templo ug nanudlo. <lbl>15</lbl> Nahibulong pag-ayo ang mga Judio ug miingon, Walay nagtudlo niya, apan nganong nakahibawo siya sa kasulatan? 
   <lbl>16</lbl> Mitubag si Jesus, Dili akoa ang akong gitudlo kondili, sa nagpadala nako. <lbl>17</lbl> Ang nagsunod sa kabubut-on sa Diyos masayod kon ang akong pagtulon-an gikan ba sa Diyos o nagsulti ba ko sa kaugalingong gahom. 
   Gibutang ang bersikulo 19-24 human sa kapitulo 5. Tan-awa ang gisulat sa panid ini.
   <lbl>18</lbl> Ang nagsulti sa kaugalingong gahom buot mopasidungog sa kaugalingon. Ang nagtinguha pagpasidungog sa nagpadala niya matinud-anon, ug walay katarongan sa pagduda niya.
   <lbl>• 25</lbl> Pipila ka tawo sa Jerusalem miingon, "Dili ba, siya man ang buot nilang patyon? <lbl>26</lbl> Nagsulti siya dinhi sa walay lipudlipod ug unya, wala silay bisag unsa batok niya? Nahibawo ba kaha ang mga pangulo nga si Cristo siya? <lbl>27</lbl> Ang nakadaot lang, kay nasayod ta diin siya gikan. Kon moabot na ang Cristo, walay masayod diin siya gikan." 
   <lbl>28</lbl> Busa, misinggit si Jesus sa Templo diin nanudlo siya, "Nag-ingon mo nga nakaila mo nako ug nasayod diin ko gikan! Wala ko moanhi sa kaugalingong kabubut-on. Ang nagpadala nako kamatuoran. Wala mo makaila niya. <lbl>29 Apan nakaila ko niya, kay gikan ko niya ug iyang gipadala."
   <lbl>30</lbl> Dakpon na unta siya, apan walay nakaako paggunit niya, kay wala pa moabot ang iyang panahon. <lbl>31</lbl> Hinuon may daghan nga mitoo niya ug miingon, "Inig-abot sa Cristo, mas daghan pa ba ang timailhan nga himoon niya kay sa ining tawhana?" 








4







Title:Lucas (9)
   <lbl>17</lbl> Giingnan siya ni Jesus: "Dili ba, 10 man ang naayo? Hain ang siyam? <lbl>18</lbl> Walay lain nga mibalik aron paghimaya sa Diyos gawas ining dumuduong." <lbl>19</lbl> Ug midugang si Jesus sa pag-ingon: "Tindog, naluwas ka sa imong pagtoo." 
   
   Ang pag-abot sa gingharian sa Diyos 
   (<lbl>Mt 24:17</lbl>)
   <lbl>• 20</lbl> Gipangutana siya sa mga Pariseo kanus-a moabot ang Gingharian sa Diyos ug mitubag siya: "Dili dayag ang pag-abot sa gingharian sa Diyos; <lbl>21</lbl> dili ka makaingon 'Ania dinhi o tua didto,' kay naa nimo ang gingharian sa Diyos." 
   <lbl>22</lbl> Miingon si Jesus sa mga tinun-an: "Moabot ang panahon nga mangandoy mo nga makakita sa usa sa mahimayaong adlaw sa Anak sa Tawo, apan dili ninyo makita. <lbl>23</lbl> Kon may moingon: 'Tan-awa, ania ra' o 'tua didto'. Ayaw mog adto, ayawg sunod. <lbl>24</lbl> Kay sama nga ang kilat mokidlap ug mosiga gikan sa usa ka bahin sa langit ngadto sa pikas, ingon sab ini ang buhaton sa Anak sa Tawo sa iyang adlaw. <lbl>25</lbl> Apan kinahanglan nga mag-antos una siya sa daghang butang ug isalikway sa mga tawo ining kaliwata. 
   <lbl>26</lbl> Sama sa nahitabo sa panahon ni Noe, mao sab unya sa mga adlaw sa Anak sa Tawo. <lbl>27</lbl> Mangaon sila ug manginom, magminyo ang mga lalaki ug babaye, hangtod sa adlaw nga mosulod si Noe sa arka ug moabot ang baha nga mopatay sa tanan. <lbl>28</lbl> Sama sa panahon ni Lot: mangaon sila ug manginom, maninda ug mamalit, mananom ug manukod. <lbl>29</lbl> Sa paggawas ni Lot sa Sodoma, ang Diyos nagpaulan og kayo ug asupre gikan sa langit nga mipatay sa tanan. <lbl>30</lbl> Ingon sab ini ang mahitabo sa adlaw nga ipadayag na ang Anak sa Tawo. 
   <lbl>31</lbl> Anang adlawa, dili na manaog ang naa sa atop sa balay aron pagkuha sa mga gamit ug dili na mopauli ang tua sa uma. <lbl>32</lbl> Hinumdomi ang asawa ni Lot. <lbl>33</lbl> Mawad-an sa kaugalingong kinabuhi ang maninguha pagluwas ini ug ang nagtugyan sa kaugalingong kinabuhi matawo pag-usab. 
   <lbl>34</lbl> Sultihan tamo: kon may duha nga magdulog sa usa ka higdaan anang gabhiona, dad-on ang usa ug ibilin ang usa. <lbl>35</lbl> Kon may duha ka babaye nga maggaling ug mais, dad-on ang usa ug ibilin ang usa." <lbl>36</lbl> Kon may duha ka tawo didto sa uma, dad-on ang usa ug ibilin ang usa. 
   <lbl>37</lbl> Ug nangutana sila: "Asa man ni mahitabo, Ginoo?" Mitubag siya: "Hain gani ang lawas, didto sab magtigom ang mga agila." 
   
   Pag-ampo ug pagbatog kadasig
   <b><lbl>18</lbl></b> • <lbl>1</lbl> Pinaagig sambingay gisultihan sila ni Jesus nga kinahanglang mag-ampo kanunay ug dili kawad-ag kadasig. <lbl>2</lbl> Matud pa niya: "May huwes sa usa ka syudad nga walay kahadlok sa Diyos, ug wala magtagad sa katawhan. <lbl>3</lbl> Ug may byuda nga naghangyo niya: 'Hatagi kog hustisya batok sa akong kaaway.' <lbl>4</lbl> Dihay panahon nga wala siya motugot, apan sa kataposan nahunahunaan niya: 'Tinuod nga wala koy kahadlok sa Diyos ni pagtagad sa tawo, <lbl>5</lbl> apan hatagan ko gihapon og hustisya kining byudaha, kay gisamok ko niyag maayo sa pagpunayg balik. Tingalig mabuang ko tungod niya." 
   <lbl>6</lbl> Ug si Jesus mipadayon sa pag-ingon: "Pamatia ang gisulti sa dili makataronganong howes. <lbl>7</lbl> Dili ba, ang Diyos naghatag man sa hustisya sa nagsangpit niya adlaw ug gabii bisag magdugay siyag tubag nila? <lbl>8</lbl> Ingnon tamo, dihadiha hatagan silag hustisya. Apan sa pag-abot sa Anak sa Tawo, makakita kaha siyag pagtoo dinhi sa yuta?" 
   
   Pariseo ug kobrador sa buhis
   <lbl>• 9</lbl> Misulti sab si Jesus ining sambingaya mahitungod sa pipila ka tawo nga nagtoo nga tarong sila busa, nagyubit sa uban: <lbl>10</lbl> "May duha ka tawong misaka sa Templo aron pag-ampo: Pariseo ang usa ug Publikano ang lain. <lbl>11</lbl> Nagtindog ug nag-inusarang nag-ampo ang Pariseo. Miingon siya: 'O Diyos, salamat nga wala ko mapareho sa ubang tawo - mga kawatan, tikasan, nanapaw o sama anang kobrador sa buhis. <lbl>12</lbl> Nagpuasa kog makaduha sa usa ka semana og naghatag sa ika-10 nga bahin sa akong kabtangan.' 
   <lbl>13</lbl> Diha sa likod ang kobrador sa buhis nga wala gani mohangad sa langit. Mipukpok siya sa dughan ug miingon: 'O Diyos, maluoy ka, kay makasasala ko.' 
   <lbl>14</lbl> Ingnon tamo nga ang kobrador sa buhis miuli nga puno sa grasya sa Diyos, apan dili ang Pariseo. Kay ipaubos ang tanang magpahitaas ug ibayaw ang magpaubos." 
   <lbl>15</lbl> Unya, gidala nila kang Jesus ang gagmayng mga bata aron katapin-an sa kamot, apan gibadlong sila sa mga tinun-an. <lbl>16</lbl> Busa, gitawag ni Jesus ang mga bata ug miingon: "Pasagding manuol nako ang mga bata; ayaw did-i. Kay ang Gingharian sa Diyos ila sa sama ining mga bata. <lbl>17</lbl> Sa pagkatinuod ingnon tamo: dili makasulod sa gingharian sa Diyos ang dili modawat ini sama sa gamayng bata." 
   
   Si Jesus ug ang pangulong dato
   (<lbl>Mc 10:17</lbl>; <lbl>Mt 19:16</lbl>)
   <lbl>18</lbl> Gipangutana si Jesus sa usa ka pangulo: "Maayong Magtutudlo, unsay angay kong buhaton aron makaangkon sa kinabuhing walay kataposan?" <lbl>19</lbl> Giingnan siya ni Jesus: "Nganong gitawag ko nimog maayo? Walay maayo kon dili ang Diyos. <lbl>20</lbl> Nasayod ka sa mga sugo: Dili ka manapaw, dili ka magpatay, ayawg pangawat, ayawg saksi sa dili tinuod, tahora ang imong amahan ug inahan." <lbl>21</lbl> Mitubag siya: "Gisunod ko kining tanan gikan pa sa akong pagkabata." 
   <lbl>22</lbl> Niini miingon si Jesus: "May usa pa nga kinahanglan mong buhaton. Ibaligya ang imong kabtangan ug ihatag ang halin sa mga kabos sa ingon, makaambit ka sa bahandi sa langit. Unya, balik ug sunod nako. 
   <lbl>23</lbl> Sa pagkadungog ini sa pangulo naguol siya pag-ayo, kay hilabihan siya kadato. <lbl>24</lbl> Sa pagkakita ni Jesus, miingon siya: "Lisod tinuod alang sa dato ang pagsulod sa Gingharian sa Diyos. <lbl>25</lbl> Mas sayon pa alang sa kamelyo ang paglusot sa lungag sa usa ka dagom kay alang sa dato ang pagsulod sa gingharian sa Diyos." <lbl>26</lbl> Miingon ang nakadungog: "Kon mao na, kinsay maluwas?" <lbl>27</lbl> Si Jesus mitubag: "Posibli alang sa Diyos ang imposibli sa tawo." 
   <lbl>28</lbl> Unya, namulong si Pedro: "Gibiyaan namo ang tanan, ug misunod nimo." <lbl>29</lbl> Mitubag si Jesus: "Sa giingon ko na: ang tawo nga mobiya sa pinuy-anan o asawa o mga igsoon o ginikanan o mga anak tungod sa gingharian sa Diyos <lbl>30</lbl> makadawat og mas daghan pa karong panahona, ug sa umaabot nga kalibotan, ang kinabuhing walay kataposan. 
   <lbl>31</lbl> Gipinig ni Jesus ang 12 ug giingnan: "Mangadto ta karon sa Jerusalem. Tumanon na ang tanang nasulat sa mga propeta mahitungod sa Anak sa Tawo. <lbl>32</lbl> Itugyan siya sa mga pagano; biaybiayon, insultohon ug lud-an. <lbl>33</lbl> Bunalan siya ug patyon unya, mabanhaw sa ikatulong adlaw." <lbl>34</lbl> Wala silay nasabtan ining mga butanga. Ang kahulogan ining mga pulonga nagpabiling misteryo alang nila; wala sila masayod sa iyang gipanulti. 
   
   Ang buta sa Jerico 
   (<lbl>Mc 10:46</lbl>; <lbl>Mt 20:23</lbl>)
   <lbl>35</lbl> Sa nagkaduol na si Jesus sa Jerico, may buta nga naglingkod sa daplin sa dalan ug nagpakilimos. <lbl>36</lbl> Sa pagkadungog niya sa daghang tawo nga nanglabay, nangutana siyag unsay nahitabo. <lbl>37</lbl> Giingnan siya nga si Jesus, ang taga Nazaret, miagi." <lbl>38</lbl> Busa, misinggit siya: "Jesus, Anak ni David, kaluy-i ko." <lbl>39</lbl> Gibadlong siya ug gipahilom sa nag-una, apan misamot siyag singgit: "Anak ni David, kaluy-i ko." 
   <lbl>40</lbl> Mihunong si Jesus ug gipaduol ang buta. Sa nakaduol na, gipangutana siya: <lbl>41</lbl> "Unsay ato nimo?" Mitubag ni: "Ginoo, nga makakita ko." <lbl>42</lbl> Si Jesus miingon: "Dawata ang imong panan-aw; naluwas ka sa imong pagtoo." <lbl>43</lbl> Dihadiha nakakita siya ug naghimaya sa Diyos samtang nagsunod ni Jesus. Midayeg pod sa Diyos ang tanang nakakita. 
   
   Si Jesus ug si Zaqueo
   <b><lbl>19 •</lbl></b> <lbl>1</lbl> Misulod si Jesus sa Jerico ug misuroy sa syudad <lbl>2</lbl> diin nagpuyo si Zaqueo, ang pangulong dato sa mga kobrador sa buhis <lbl>3</lbl> nga buot makakita ni Jesus, apan mubo siyang tawo; dili makakita tungod sa daghang tawo. <lbl>4</lbl> Busa, midagan siya aron makauna sa pundok ug mikatkat sa igera aron sa paglabay makita niya si Jesus. <lbl>5</lbl> Sa diha na si Jesus tungod sa nahimutangan ni Zaqueo, mihangad siya ug miingon: "Zaqueo, kanaog dayon. Karong adlawa anha ko sa imong balay." <lbl>6</lbl> Busa, nagdali siyag kanaog ug malipayong midawat ni Jesus. 
   <lbl>7</lbl> Ang tanang tawo nga nakakita nagbagutbot ug miingon: "Midayon siya sa balay sa usa ka makasasala." <lbl>8</lbl> Apan mibarog si Zaqueo ug miingon sa Ginoo: "Ginoo, ihatag ko sa mga kabos ang katunga sa akong katigayonan. Kon may gitikasan ko, makaupat ko pilupiloon ang akong ibayad." <lbl>9</lbl> Miingon si Jesus nga nagtan-aw niya: "Karong adlawa miabot ang kaluwasan sa tibuok mong panimalay. Kining tawhana anak pod ni Abraham. <lbl>10</lbl> Kay mianhi ang Anak sa Tawo aron pagpangita ug pagluwas sa nawala." 
   
   Ang 10 ka salapi 
   (<lbl>Mt 25:14</lbl>)
   <lbl>• 11</lbl> Nagkaduol na si Jesus sa Jerusalem. Nagtoo ang mga nanguyog nga mopadayag na siya sa Gingharian sa Diyos. Samtang namati sila, misulti si Jesus og laing sambingay: <lbl>12</lbl> Miingon siya: "May bantogang tawo nga mipanaw sa layo kaayong kayutaan aron mapiling hari. Mobalik siya inigkahuman. <lbl>13</lbl> Iyang gitawag ang 10 niya ka sulugoon, gihatagag 10 ka salapi ang matag usa ug giingnan: Inegosyo ni hangtod sa akong pagbalik. <lbl>14</lbl> Naligutgot niya ang mga lungsoranon. Busa, nagpadala silag mensahe alang niya: 'Dili mi buot nga magmando namo kining tawhana.'
   <lbl>15</lbl> Apan bisan pa ini, mibalik siya sa napili na siyang hari. Gipatawag niya ang 10 ka sulugoon nga gihatagan sa 10 ka salapi aron masayrag pilay naganansya sa matag usa. <lbl>16</lbl> Miatubang ang una ug miingon: 'Ginoo, nakaganansyag 10 ang salapi nga imong gihatag.' 
   <lbl>17</lbl> Mitubag siya: "Maayo, buotang sulugoon! Kay nagmatinud-anon ka man sa gamayng butang, magdumala ka sa 10 ka syudad." <lbl>18</lbl> Miabot ang ikaduha ug miingon: 'Ginoo, nakaganansyag lima ang imong salapi.' <lbl>19</lbl> Miingon ang agalon: 'Magdumala ka sa lima ka syudad.' 
   <lbl>20</lbl> Miabot ang usa pa ug miingon: 'Ginoo, nia ang imong salapi nga akong giputos sa panyo ug gitipigan. <lbl>21</lbl> Nahadlok ko, kay kutikutihan kang pagkatawo, mangobra sa wala mo ideposito ug mangani sa wala itanom.' 
   <lbl>22</lbl> Giingnan siya sa agalon: "Walay hinungdan nga sulugoon, hukman tikaw sa kaugalingon mong pulong. Nasayod ka man diay nga kutikutihan ko, nga mangobra sa wala ko ideposito ug mangani sa wala itanom, <lbl>23</lbl> nganong wala man nimo gipautang ang akong salapi? Makakobra unta ko ini apil ang tubo sa akong pagbalik. 
   <lbl>24</lbl> Giingnan niya ang nanambong: 'Kuhaa kaniya ang salapi ug ihatag sa may 10.' <lbl>25</lbl> Mitubag sila: 'Apan, Ginoo, may 10 na siya.' 
   <lbl>26</lbl> Sultihan tamo: Ang duna hatagan pa og daghan; ug ang wala kuhaan, bisan ang naa na niya. <lbl>27</lbl> Dad-a nganhi ang akong mga kaaway nga dili buot nga maila kong hari ug patya sila sa akong atubangan." 
   
   Ang pagsulod sa Jerusalem 
   (<lbl>Mc 11:1</lbl>; <lbl>Mt 21:1</lbl>; <lbl>Jn 12:12</lbl>; <lbl>Mt 24:2</lbl>)
   <lbl>28</lbl> Humag sulti ni Jesus, miuna siya sa Jerusalem. <lbl>29</lbl> Sa duol na siya sa Betfage sa Betania, sa kilid sa bukid sa mga Olibo, gisugo niya ang duha sa iyang tinun-an: <lbl>30</lbl> "Adto sa kasikbit nga lungsod. Inigsulod ninyo, makakita mog asno nga gihigot; wala pa masakyi. Badbari ug dad-a dinhi. <lbl>31</lbl> Kon may mangutana nganong gibadbaran ninyo kining asnoha, tubaga siya nga nanginahanglan ini ang Ginoo." 
   <lbl>32</lbl> Milakaw ang gisugo ug nakita nila ang tanan sumala sa giingon ni Jesus. <lbl>33</lbl> Dihang gibadbaran na nila ang asno, nangutana ang tag-iya: "Nganong gibadbaran ninyo ang asno?" <lbl>34</lbl> Mitubag sila: "Nanginahanglan ini ang Ginoo." <lbl>35</lbl> Gidala ni kang Jesus hinapinan sa ilang mga kupo, ug gipasakay si Jesus. <lbl>36</lbl> Sa iyang paglabay ang mga tawo namukhad sab sa dalan sa ilang kupo. 
   <lbl>37</lbl> Sa pagpanglugsong na nila sa bukid sa mga Olibo, nalipay pag-ayo ang daghang tinun-an ug midayeg sa Diyos sa kusog nga tingog tungod sa tanang katingalahan nga ilang nakita. <lbl>38</lbl> Nagkanayon sila: "Dayegon ang Hari nga nag-anhi sa Ngalan sa Ginoo. Kalinaw sa langit ug himaya sa kahitas-an." 
   <lbl>39</lbl> Giingnan si Jesus sa pipila ka Pariseo nga diha sa pundok: "Magtutudlo, badlonga ang imong mga tinun-an." <lbl>40</lbl> Mitubag siya: "Ingnon tamo: kon dili sila maningog, maninggit ang mga bato." 
<lbl>41</lbl> Sa nagkaduol na siya ug natan-aw na niya ang syudad, mihilak siya tungod ini <lbl>42</lbl> ug miingon: "Kon nasayod ka pa ining adlawa sa mga paagi sa kalinaw! Apan wala, kay nabutahan ka man. <lbl>43</lbl> Moabot ang mga adlaw nga magkampo sa palibot ang imong kaaway, lumpagon ka ug buntogon sa tanang dapit.







4







Title:Filipos at Galasya
   <lbl>•12.</lbl> Atong makita ang apostol nga gilibotan sa mga tawong masinahon. Wala lang siya lutosa sa mga Judio, apan sa sulod sa Simbahan mismo may mga "mining igsoon," nga nalipay sa pagkasayod nga napriso siya, kay nakita nila nga may posibilidad siyang mailado. Ikatandi ta ni sa mga aktibong kristyanos karon nga naglihok ug nagtahan sa kaugalingon, apan nga gilibotan sa mga mining kaigsoonan nga tungod sa kaignoranti o kasina ba kaha miduot na hinuon sa nagpakabanang mga igsoon ug nagsaksi sa kamatuoran.
   Malaomon ko...(b<pd>.</pd> <lbl>20</lbl>). Nagtinguha si Pablo nga ang iyang kaso ug pag-atubang sa kadagkoan maghatag niyag higayon sa pagpadangat sa mensahe ni Cristo sa mga awtoridad.
   Alang nako...(b<pd>.</pd> <lbl>21</lbl>). Ang panghunahuna karon mao nga ang Kristyanos kinahanglang "makasabot sa kalibotan ug "mahingpit nga tawo". Apan tipik lang ni sa kamatuoran. Ang Kristyanos dili iya sa kalibotan ug inigtubo sa gugma sa Diyos diha nila, mobati sila nga langyaw ining kalibotana, kay ang pangandoy alang ni Cristo ug sa kahingpitan, nakagamot na pag-ayo diha nila.
   Nangandoy si Pablo sa pagpakigkita nila, apan walay tinguha nga magdugay ug makigsalo nila. Nangandoy hinuon siya sa pagpakigtagbo ni Cristo sa iyang himaya: tan-awa <lbl>2 Cor 4:17 ug Fil 3:10</lbl>.
   ...si Cristo mapasidunggan... (b<pd>.</pd> <lbl>20</lbl>). Sayop ang moingon nga ang tawo matapos sa iyang kama-tayon ug mobalik lang sa pagkabanhaw. Tan-awa sa <lbl>2 Cor 5:8</lbl> pod.
   <lbl>•27.</lbl> ...lig-on mong nagbarog... Mao ni ang tambag ni Pablo sa mga Simbahan nga nag-atubang og kusganong pagsupak. Ang manglulutos kanunayng mosulay pagbahinbahin nato aron pagwagtang sa pipila nga gipahamtangan o gibiyaan sa kaugalingong mga igsoon.
   <lbl>•2.1</lbl> Bisan pa sa pagtoo ug kamanggihatagon ang magtotoo sa Filipos nagkabahinbahin. Wala mosalga sa panagbangi si Pablo, apan misulti sa tanan ug mihatag sa sikreto sa kristohanong kinabuhi nga nahiusa: ang pagpaubos, ang dili pagbuhat bisag unsa pinaagi sa pag-indigay ug kamapahitas-on.
   Pinaagi sa usa ka himno nga morag Credo, gipakita ni Pablo ang panig-ingnan ni Cristo: ang iyang dalan gikan sa Diyos ngadto sa tawo, gikan sa kadato ngadto sa kakabos, gikan sa nahauna ngadto sa naulahi, gikan sa pagkaagalon ngadto sa pagkasulugoon.
   Ang Ginoong Jesus nagpaila sa kaugalingon sa labing ubos, sa labing tinamay ug sinalikway ug sa dinaugdaog. Mao ni ang kinaiya ni Jesus nga angayng sundon sa sumosunod nga Kristyanos. Ang atong tinguha sa pagpakighiusa sa labing ubos, sa pagpakigduyog-ambit nila, tamdanan sa matuod nga kinabuhi nga nagsunod sa Ebanghelyo.
   Dinhi ta nalahi sa kadaghanan sa katawhan nga ang unang pagtagad naa ra sa personal nga katagbawan ug sa ambisyon nga sukwahi sa gisaksihan ni Jesus.
   ...wala siya magmatuod...(b<pd>.</pd> <lbl>6</lbl>). Ang misteryo sa Anak sa Diyos nga nahimong tawo, mao nga gibiyaan niya ang diyosnong himaya bisag makahupot pa siya ini sa pagpakatawo. Kay si Jesus nahimong Bag-ong Tawo nga gihimaya sa Diyos ug gipahimutang labaw sa tanan, ang kasinatian niya sa mga pag-antos ug kahuyangan paagi sa pagpaubos ug sa pagkunhod sa pagkawalay nahot.
   ...mituboy niya...(b<pd>.</pd> <lbl>9</lbl>). Ang pagpaubos ug ang pagkamasinugtanon ni Cristo kondisyon sa pagdawat sa himaya. ...
   ug naghatag niyag...(b<pd>.</pd> <lbl>9</lbl>). Sa ato pa, sa kinaiyang taw-hanon hingpit siyang gipa-sinati sa diyosnong Gahom (o Ngalan).
   <lbl>•12.</lbl> ...padayon mo... Dili nga mahadlok ta sa Diyos. Giawhag ni Pablo ang iyang mga magbabasa sa paglikay, kay wala na nila ang espiritu sa pagkaulipon nga naghimo nilang mahadlokon, apan ang espiritu isip anak sa Diyos <lbl>(Rom 8:15)</lbl>.
   Gani gihinumdoman dinhi ni Pablo ang mga sakripisyo ni Cristo ug nagkanayon: pagmatinud-anon mo sa pagpuyo sa kinabuhi (kini ang kahulogan sa kahadlok ug pangurog: sama sa maampingong nagdala og mahalong karga). Angay tang makaamgo nga ang Diyos naglihok pinaagi sa mga maayong tinguha nga moabot nato. Pagkinabuhi diha sa presensya sa Diyos.
   <lbl>•19.</lbl> Kasagaran maghisgot si Pablo og mga personal nga butang sa kataposan sa sulat. Apan dinhi morag giputol ang tema sa sulat; mao gihapon ang nahitabo sa <lbl>3:1</lbl>. Gipahibawo ni Pablo ang duha ka pagduaw sa kristyanos sa Filipos.
   Si Timoteo kaabag ni Pablo; gisaligan siyag pipila ka misyon sa mga katilingban. Morag menos ra ang awtoridad ni Timoteo ug dali ra siyang nahiubos sa wala makagusto sa paggiya ni Pablo.
   Si Epafrodito kristyano sa Filipos nga mibiya sa iyang pamilya, migasto sa kaugalingong salapi ug miatubang sa mga peligro aron lang pagbisita ni Pablo. Ang katilingban sa mga magtotoo kinahanglang mohatag og dakong pagtagad sa aktibong mga sakop nga nagkalisudlisod aron pagtabang nila. Usahay ang Simbahan napanig-ingnan sa pagpalambo sa aktibong mga sakop gikan sa mga mag-uuma ug mamumuo nga kasagarang nalimtan sa kaigsoonan.
   <lbl>•3.1</lbl> Ang wali ni Pablo morag giputol dinhi ug gisugdan ang kusganong pakiglantogi batok sa mga Judiong naalang-alang sa pagkakristyanos nga nagbalikbalik pag-ingon nga ang kristyanos nga dili Judio motuman sa tanang balaod ug batasan nga gipasunod sa Daang Kasabotan, aron mahimong maayong Kristyanos.
   Pagbantay...(b<pd>.</pd> <lbl>2</lbl>)! Gigamit ni Pablo alang sa mga Judiong hambogero kaayo sa pagka piniling katawhan, insulto ni nga sagad gipunting sa mga dili Judio. Ang mga Judio napatikan sa tuli, apan gibugalbugalan nila ang mga tawo sa ubang relihiyon nga nagpapatik pinaagi sa pagsamad sa ilang panit.
   Pinaagi sa gisulti ni Pablo mahitungod sa iyang kamaunongon sa Judaismo, nasayran ang iyang kagikan. Natawo siya sa Tarsus sa Judiong pamilya, mibiya sa iyang nasod ug milalin sa "Griyego" nga teritoryo, diin nabuhi sila sa negosyo. Adunahan ang ginikanan ug ilado, kay nakakuha man sa kahamili ug katungod sa pagkaRomanong lungsoranon (tan-awa sa Mga <lbl>Buhat 22:28</lbl>). Griyego siyag kultura ug nakadawat sa relihiyosong edukasyon mahitungod sa Biblia ug sa Judiong katawhan. Nakasaksi siya sa kaugalingong mata sa mga paganong pagsaulog, pagsakripisyo ug mapagarbohong nasakop sa katawhan sa Diyos, sa pagkatinuli, ug sa pagkatinun-an sa mga saad sa Diyos sa iyang mga kaliwat. Gipadala siya sa ginikanan ngadto sa Jerusalem aron pagtuon sa Balaang Kasulatan ug sa Balaod ubos sa bantogang mga magtutudlo sa iyang panahon (tan-awa ang Mga <lbl>Buhat 22:3</lbl>).
   Modelo si Pablo sa istriktong Pariseo. Wala siya makahinagbo ni Cristo, apan nakahibalag sa unang Kristyanos. Kay maunongon man sa tinoohan sa katigulangan, nagtoo siya nga kinahanglan lutoson, prisohon ug gani patyon ang mga tawo nga nagsangyaw og bag-ong doktrina ug gitoohang nanglingla, kay nagsangyawg mini, napildi ug gilansang nga Mesiyas.
   Ang mga tawo nga nag-isip nga sila ray husto ug nagtoo nga tarong na sila atubangan sa Diyos lisod nga makabig sa pagtoo. Ingon ini si Pablo, gibaleg wala niya ang tanan kon itandi sa kahibalo ni JesuCristo...(b<pd>.</pd> <lbl>8</lbl>).
   Sa pagkalimot... (b<pd>.</pd> <lbl>13</lbl>). Si Pablo lahi sa mga Pariseo nga nasiguro nga tarong na sila atubangan sa Diyos pinaagi sa pagkwenta kanunay sa kaayohan nga ilang nahimo; nanghambog sila sa pagkasakop sa Balaang Katawhan ug sa pundok sa mga maayong tawo, kay nagtuman sila sa balaod ug nakahimog mga maayong buhat; apan buot si Pablo nga malimot ini: sa katarong ug kamaayo (sumala sa sukdanan sa mga tawo) aron mas abli siyang makada wat sa gawasnong grasya sa Diyos. Buot siyang malimot sa daang nahibaw-an mahitungod sa Diyos, aron maabli siya sa bag-ong kasinatian.
   ...makaila niya...(b<pd>.</pd> <lbl>10</lbl>). Ang labing dakong butang alang sa kristyano dili ang paghimog milagro, o ang pagsultig lainlaing pinulongan, apan ang pag-ila ni JesuCristo ug ang pagtugkad sa sikreto sa iyang kasakitan alang nato. Adunay mga tawo nga buot mobati ug motan-aw sa presensya sa Diyos, apan ang paagi sa pagsinati sa iyang gahom nga makapabag-o nato, mao ang pag-ambit sa kasakitan ni Cristo <lbl>(2 Cor 1:3-5)</lbl>.
   ...kitang tanan...(b<pd>.</pd> <lbl>15</lbl>). Tan-awag unsay gisulti sa 1 Cor 2:6. Si Pablo nagsultig binali sa nagtoo nga sakop na sila sa labawng klase sa mga Kristyano, samtang wala mangahas pag-ila sa kaugalingon nga hingpit (b<pd>.</pd> <lbl>12</lbl>).
   Sa kataposan nangusog siya bahin sa pagkabanhaw. Kay nasayod man ta nga ang atong lawas (o persona) banhawon ug nga ang uniberso bag-ohon, ipahimutang nato ang lumalabayng mga butang sa kaugalingong luna: pagkaon, bino, panghilawas, ug isalikway ang paghimog mga diosdios.
   <lbl>•4.1</lbl> Sa makausa pa, ang tema giputol na pod; kining bahina morag sumpay sa <lbl>2:19-31</lbl>.
   Libro sa Kinabuhi(b<pd>.</pd> <lbl>3</lbl>). Hinu-lagway nga pamaagi sa mga Judio sa pagpadayag: nagpaabot sa maluwas <lbl>(Gip 20:12)</lbl<.
   ...pun-a ang...(b<pd>.</pd> <lbl>8</lbl>). Gibalikbalik pagsulti ni Pablo nga dili paigo ang pagtutok sa kasugoan aron paglikay sa gidili. Hinuon, ang Espiritu ma-kanunayong nagtudlo sa kamamugnaon sa adlaw adlawng kinabuhi. Sa paghatag og pagtagad sa tanang matuod ug hamili... madiskobrehan ta ang atong mas maayong mahimo. Hatagan tag pagtagad ang tanang maayo, bisag asa ni makaplagi, bisan sa dili matoohon.
   <lbl>•10</lbl>. Nagpasalamat si Pablo sa Simbahan sa Filipos sa ilang pagtabang. Siya nga puno sa kasibot sa iyang kaugalingnan ug nga walay tinguha pagpahimulos sa uban, ubos sa ngalan kunohay sa relihiyon, midawat bisag unsay gihatag kaniya sa matuod niyang mga higala.

GALASYA
   
   Kitang tanan nagpakaaron-ingnong gawasnon. Apan unsay kagawasan? Ang gawasnon mohimog desisyon dili pinasikad sa kaugalingong interes, kondili inagak sa mas lawom nga lamdag sa Espiritu sa Diyos, nga kanunayng nagdapit sa pagbag-o. Gilamdagan ini ang matag kristyano. Apan may duha ka butang nga naghulga sa "kagawasan nga gihatag kanato ni Cristo":
   - Kadaghanan nabugnaw ang kadasig sa unang paghimamat ni Cristo, ug sa iyang pagtulun-an nga nakapabuhat nato og bisag unsa alang niya. Ug giumol nato ang kinabuhi sumala sa balansayon nga dili makapuli sa matuod nga gugma. 
   - Usahay nadani ta sa kanhing panig-ingnan nga dili na tukma sa panahon o sa lahing kahimtang. Miawat ta sa mga sumbanan sa kristohanong pagpuyo nga dili mohaom sa gitinguha kanato sa Diyos, maong nalayo ta ni Cristo, sa tinuod nga pagkakita ug sa gihatagag bili. 
   Kining tanan naklaro sa Sulat alang sa taga Galacia. Ang mga pagano nga nakabig ni Pablo, nadala sa mga Judio nga nagpatoo nga mga tinun-an sila ni Cristo, apan wala makasabot sa Ebanghelyo. Gitudloan sila sa mga Judio nga nindot ang pagtoo ni Cristo, apan ang labing mahinungdanon sa Diyos: pagtuman sa tanang tulumanon, balaod ug batasan sa Judiong tinoohan. Kay gawas nga nasayran na ninyo nga si Jesus Judio, kinahanglang mosunod mo ug motuman sa pamaagi sa mga Judio: sa mga ritwal ug tulumanon, sa pagsimba ug pag-ampo; sa hunahuna ug panglihuklihok. 
   Nangusog si Pablo pagsulat: "kon nasayod mo nga gilansang si Jesus sa krus ug nga gigiyahan mo sa iyang Espiritu, nan unsa pay inyong gikinahanglan?
   Kinsa man ang taga Galacia? Dili klaro kining ngalana, pwede kaayo nga katilingban sila sa Pisidia ug Galacia. Ang <lbl>Mga Buhat 13:42 - 14:25 ug 16:1-6</lbl> naghisgot sa panahon sa pagwali didto.
   
   
   <lbl><b>1•</b></lbl> <lbl>1</lbl> Gikan ni Pablo, ang apostol nga pinadala dili sa mga tawo ni sa tawhanong pangama, kondili pinaagi ni Cristo Jesus ug sa Diyos, nga Amahan, ang mibanhaw niya sa minatay, alang sa mga simbahan sa Galacia. 
   <lbl>2</lbl> Ako ug ang tanang kaigsoonan uban nako nangumusta sa mga simbahan sa Galacia: <lbl>3</lbl> Makadawat mo sa grasya ug kalinaw sa Diyos nga atong Amahan ug ni Cristo Jesus, atong Ginoo. 
   <lbl>4</lbl> Gitugyan niya ang kaugalingon tungod sa atong kasal-anan, aron pagluwas nato sa daotan ining kalibotana agig pagtuman sa kabubut-on sa Diyos nga Amahan. 
   <lbl>5</lbl> Himaya kaniya hangtod sa kahangtoran. Amen. 
   Walay laing Ebanghelyo
   <lbl>6</lbl> Natingala ko sa kadali sa inyong pagbiya sa Diyos nga nagtawag ninyo sumala sa grasya ni Cristo. Mibalhin mo sa laing Ebanghelyo. <lbl>7</lbl> Sa tinuoray, walay laing Ebanghelyo, apan dunay nagsamuksamok ninyo nga buot mousab sa Ebanghelyo ni Cristo. 
   <lbl>8</lbl> Bisan pa kon kami o usa ba ka anghel gikan sa langit magsangyaw ninyo sa Ebanghelyo sa paagi nga lahi sa among giwali, o kon kini usa ka angle sa langit, moingon ko: tangtanga siya! <lbl>9</lbl> Sama sa akong giingon ug karon sublion ko: kon dunay magwali sa Ebanghelyo sa paagi nga lahi sa inyong pagdawat ini, tangtanga siya! <lbl>10</lbl> Magpahimuot ba ta sa katawhan o magsunod sa Diyos? Nagtoo ba mo nga naningkamot ko pagpahimuot sa mga tawo? Kon naningkamot gihapon ko pagpahimuot sa mga tawo, dili unta ko alagad ni Cristo. 
   
   Ang nadawat ni Pablo sa Diyos
   <lbl>•11</lbl> Buot ko nga magpahinumdom ninyo, mga igsoon, nga ang Ebanghelyo nga among giwali dili tawhanong mensahe; <lbl>12</lbl> wala mi makadawat ni makakat-on ini gikan sa tawo, hinunoa, sa pagpadayag ni Cristo Jesus. <lbl>13</lbl> Nakadungog mo sa akong pagkinabuhi kaniadto, sa sakop pa ko sa Judiong katilingban. Gigukod ko sa kapintas ang Simbahan sa Diyos ug gipaningkamotan nga maguba ni. <lbl>14</lbl> Labaw pa ko ka-deboto sa Judiong tinoohan kay sa daghang katalirongang Judio. Gilabanan ko ang mga tradisyon sa akong katigulangan. Hilabihan ko kapanatiko. 








1







Title:Juan (8)
   <lbl>21</lbl> Mausa unta silang tanan ingon nga ikaw, Amahan, nia nako ug ako naa nimo. Mausa unta sila dinhi nato aron motoo ang kalibotan nga gipadala ko nimo. 
   <lbl>22</lbl> Gihatagan ko sila sa Himaya nga imong gihatag nako aron mausa sila ingon nga usa ra ta: <lbl>23</lbl> Naa ko nila ug ikaw nia nako. Sa ingon, makakab-ot sila sa kahingpitan diha sa kahiusa ug masayod ang kalibotan nga ikay nagpadala nako ug gihigugma ko sila ingon nga gihigugma ko nimo. 
   <lbl>24</lbl> Amahan, kay imo man silang gitugyan nako, buot ko nga mag-uban sila nako kon asa ko ug masud-ong nila ang Himaya nga imong gihatag nako. Nahigugma ka nako sa wala pa ang kalibotan. 
   <lbl>25</lbl> Makataronganong Amahan, ang kalibotan wala makaila nimo, apan nakaila ko nimo. Nasayod sila nga nagpadala ka nako. <lbl>26</lbl> Ingon nga akong gipadayag nila ang imong Ngalan, padayonon ko ni pagpadayag aron ang gugma nga imong gipakita nako maanaa sab nila, ug manaa pod ko nila." 
   
   Ang pagdakop ni Jesus 
   <b><lbl>18</lbl></b> <lbl>1</lbl> Human makasulti si Jesus, siya ug ang iyang mga tinun-an nangadto sa pikas bahin sa walog sa Cedron ug nanulod sa usa ka tanaman. <lbl>2</lbl> Si Judas nga mibudhi niya, nakatultol kaayo ining dapita, kay tagboanan man ni ni Jesus ug sa iyang mga tinun-an. <lbl>3</lbl> Busa, giubanan ni Judas ang panon sa mga sundalo ug ang mga gwardiya nga gipadala sa mga pangulong pari ug Pariseo, nga nagbitbit og mga sulo, lampara ug hinagiban. 
   <lbl>4</lbl> Sanglit nasayod si Jesus sa mahitabo niya, miduol siya ug nangutana: "Kinsay inyong gipangita?" <lbl>5</lbl> Mitubag sila: "Si Jesus nga taga Nazaret." Si Jesus miingon: "Ako siya." Si Judas, ang mabudhion, nagbarog uban nila. 
   <lbl>6</lbl> Sa pag-ingon ni Jesus: "Ako siya," misibog sila ug nangahapla. <lbl>7</lbl> Gipangutana sila pag-usab ni Jesus: "Kinsay inyong gipangita?" Mitubag sila: "Si Jesus nga taga Nazaret." <lbl>8</lbl> Mitubag si Jesus: "Nag-ingon na ko nga ako siya. Kon akoy inyong gipangita, palakta ang akong mga kauban. <lbl>9</lbl> Natuman ang giingon ni Jesus: "Walay usa sa imong gihatag nga nawala." 
   <lbl>10</lbl> Nagdala si Simon Pedro og espada nga iyang gilanit ug giwiktan si Malco, sulugoon sa Labawng Pari; naputol ang tuong dalunggan. <lbl>11</lbl> Apan si Jesus miingon kang Pedro: "Isakob ang imong espada. Dili ba nako imnom ang kupa nga gihatag kanako sa Amahan?" 
   <lbl>12</lbl> Unya, gidakop si Jesus sa mga gwardiya ug sundalo uban sa kapitan. Gigapos siya ug <lbl>13</lbl> gidalag una kang Anas, ugangan ni Caifas, ang Labawng Pari adtong tuiga. <lbl>14</lbl> Si Caifas ang misulti sa mga Judio nga mas maayo nga ang usa ka tawo mamatay alang sa tanan. <lbl>15</lbl> Si Simon Pedro ug ang laing tinun-an misunod ni Jesus. Kay kaila man ang maong tinun-an sa Labawng Pari, gipasulod sila sa patyo uban ni Jesus. <lbl>16</lbl> Apan nagpabilin sa gawas si Pedro. Migula ang tinun-an nga kaila sa Labawng Pari ug nakigsulti sa babayeng nagbantay sa pultahan ug gipasulod si Pedro. <lbl>17</lbl> Ang mipasulod ni Pedro miingon: "Usa ka ba sa iyang mga tinun-an?" Mitubag siya: "Dili!" 
   <lbl>18</lbl> Karon ang mga ulipon ug gwardiya, naghalig kalayo. Nanindog sila ug nagpainit, kay tugnaw man. Mibarog si Pedro ug nagpainit sab. 
   <lbl>19</lbl> Ang Labawng Pari nangutana ni Jesus bahin sa iyang mga tinun-an ug sa iyang gipanudlo. <lbl>20</lbl> Si Jesus mitubag: "Sa dayag nagsulti ko sa kalibotan. Kanunay kong nagtudlo sa tagboanan sa mga Judio, sulod sa sinagoga ug sa templo. Wala ko magtudlo sa tago. <lbl>21</lbl> Nganong akoy inyong gipangutana? Pangutan-a ang nakadungog. Nasayod sila sa akong gisulti. 
   <lbl>22</lbl> Niini gisagpa si Jesus sa usa sa mga gwardiya nga miingon: "Ingnon ba ana pagtubag ang Labawng Pari?" <lbl>23</lbl> Si Jesus mitubag: "Kon sayop ang akong gisulti, hain man ang sayop; kon husto, nganong gisagpa ko nimo?" 
   <lbl>24</lbl> Unya, gipadala siya ni Anas nga ginapos kang Caifas, ang Labawng Pari. 
   <lbl>25</lbl> Samtang nagbarog si Simon Pedro nga nagpainit sa kaugalingon, giingnan siya: "Labing siguro, tinun-an ka niya." Milimod siya ug miingon: "Dili." <lbl>26</lbl> Unya, usa sa mga ulipon sa Labawng Pari, paryenti sa giputlan ni Pedro sa dalunggan, nangutana: "Dili ba, ikaw may nakita nako sa tanaman?" <lbl>27</lbl> Milimod pag-usab si Pedro. Dihadiha mituktogaok ang sunoy. 
   Si Jesus atubangan ni Pilato 
   <lbl>• 28</lbl> Gidala si Jesus gikan sa balay ni Caifas ngadto sa korte sa Gobernador. Buntag to. Ang mga Judio wala mosulod sa palasyo aron dili mahugaw (sa pagsulod sa balay sa usa ka pagano), sa ingon dili makakaon sa panihapon sa Pasko sa Pagsaylo. <lbl>29</lbl> Migawas si Pilato ug nangutana: "Unsay inyong sumbong batok ining tawhana?" 
   <lbl>30</lbl> Mitubag sila: "Kon wala pa siyay sala dili mi motugyan niya." <lbl>31</lbl> Si Pilato miingon: "Dad-a siya, ug hukmi sumala sa inyong balaod." Apan miingon sila: "Wala mi tugti sa balaod pagpatay og tawo." 
   <lbl>32</lbl> Tin-aw kaayo gikan ini unsang matanga sa kamatayon ang mahiagoman ni Jesus, sumala sa iyang gipanagna. 
   <lbl>33</lbl> Mibalik pagsulod si Pilato sa korte, mitawag ni Jesus ug nangutana: "Hari ka ba sa mga Judio?" <lbl>34</lbl> Mitubag si Jesus: "Nagsulti ka gikan sa imong kaugalingon o lain ba ang nagsulti nimo?" 
   <lbl>35</lbl> Mitubag si Pilato: "Judio ba ko? Ang kaugalingon mong nasod ug ang mga pangulong pari ang nagtugyan nimo. Unsay imong nabuhat?" 
   <lbl>36</lbl> Si Jesus mitubag: "Ang akong pagkahari wala maggikan sa kalibotan. Kon hari pa ko sama sa mga hari sa kalibotan, ang akong mga gwardiya makig-away sa pagluwas nako aron dili ko ikatugyan sa kamot sa mga Judio. Apan ang akong pagkahari wala maggikan dinhi." 
   <lbl>37</lbl> Gipangutana siya ni Pilato: "Hari ka diay?" Mitubag si Jesus: "Ikay nag-ingon, hari ko. Tungod ini natawo ko ug mianhi sa kalibotan aron pagsaksi sa kamatuoran. Ang dapig sa kamatuoran, maminaw nako." <lbl>38</lbl> Si Pilato miingon: "Unsay kamatuoran?" 
   Unya, miadto si Pilato sa mga Judio ug miingon: "Wala koy nakaplagang salaod diha niya. <lbl>39</lbl> Kay nabatasan man nga mobuhi kog binilanggo panahon sa Pangilin sa Pagsaylo, kon mosugot mo buhian ko ang hari sa mga Judio." <lbl>40</lbl> Apan namugos sila ug misinggit: "Dili kining tawhana kondili, si Barabas!" Si Barabas kawatan. 
   
   <b><lbl>19</lbl></b> <lbl>1</lbl> Gipakuha ni Pilato si Jesus ug gipalatos. <lbl>2</lbl> Ang mga sundalo naglukon og mga tunok ug gipurongpurong niya. Gisul-oban siyag kupo nga dagtom-pula, nga gibaliktos sa abaga <lbl>3</lbl> unya, giyukboan ug giingnan: "Mabuhi ang hari sa mga Judio." Ug gisagpa siya sa nawong. 
   <lbl>4</lbl> Migula si Pilato pag-usab ug miingon sa mga Judio: "Tan-awa, pagul-on ko siya. Angay mong masayod nga wala koy nakitang salaod." <lbl>5</lbl> Migula si Jesus nga may purongpurong sa mga tunok ug nagsul-ob sa kupo nga dagtom-pula. Dayon, mitudlo kaniya si Pilato: "Tan-awa ang tawo!" 
   <lbl>6</lbl> Sa pagkakita sa mga pangulong Pari ug gwardiya ni Jesus naninggit sila: "Ilansang siya sa krus! Ilansang siya sa krus!" Si Pilato mitubag: "Kuhaa siya ug ilansang sa krus, apan wala koy nakaplagang sayop diha niya." <lbl>7</lbl> Miingon ang mga Judio: "Aduna miy Balaod; sumala ini, kinahanglang mamatay siya, kay nagpakaanak siya sa Diyos." 
   <lbl>8</lbl> Sa pagkadungog ni Pilato, misamot siyag kahadlok. <lbl>9</lbl> Sa korte gipangutana niya si Jesus: "Taga diin ka?" Apan wala motubag si Jesus. <lbl>10</lbl> Si Pilato miingon: "Dili ka mosulti nako? Wala ka ba nasayod nga may gahom ko sa pagbuhi ingon man sa pagpalansang nimo sa krus?" 
   <lbl>11</lbl> Mitubag si Jesus: "Wala ka untay gahom kon wala pa ni ihatag kanimo sa kahitas-an. Busa, ang nagtugyan nako labaw pang sad-an." 
   <lbl>12</lbl> Tungod ini naninguha si Pilato pagbuhi niya. Apan misinggit ang mga Judio: "Kon buhian nimo kining tawhana, dili ka higala ni Cesar." Ang naghimo sa kaugalingon nga hari, supak ni Cesar." 
   <lbl>13</lbl> Niini si Jesus gidala ni Pilato sa gawas, sa dapit nga ginganlag Salog nga Bato, sa Hebreo Gabata - ug didto gipalingkod sa lingkoranan sa maghuhukom. 
   <lbl>14</lbl> Adlaw to sa pangandam alang sa Pangilin sa Pagsaylo, mga alas 12 sa udto. Miingon si Pilato sa mga Judio: "Ania ang inyong hari!" <lbl>15</lbl> Apan naninggit sila, "Kuhaa siya! Ilansang siya sa krus!" Mitubag si Pilato: "Ilansang ko ba ang inyong hari?" Mitubag ang mga pangulong pari: "Wala miy hari gawas ni Cesar." <lbl>16</lbl> Busa, gitugyan ni Pilato si Jesus aron ilansang sa krus. 
   
   Si Jesus gilansang sa krus 
   <lbl>17</lbl> Gipas-an ni Jesus ang krus, migawas siya sa syudad ug miadto sa ginganlag Dapit sa Kalabera, sa Hebreo, Golgota. <lbl>18</lbl> Didto gilansang siya sa krus. Gilansang uban niya sa isigkakilid ang duha ka tawo; gipatung-an si Jesus. 
   <lbl>19</lbl> Nagpasulat si Pilato og pahibalo nga gibutang sa krus: "Si Jesus nga taga Nazaret, Hari sa mga Judio." <lbl>20</lbl> Daghang Judio nakabasa ini, kay ang gilansangan ni Jesus duol man sa syudad. Gisulat ni sa Hebreo, Latin ug Griyego. <lbl>21</lbl> Miingon ang mga pangulong pari kang Pilato: "Ayawg ingna, Hari sa mga Judio, kondili: Kining tawhana nag-ingon nga hari siya sa mga Judio." <lbl>22</lbl> Mitubag si Pilato: "Ang akong nasulat, nasulat." 
   <lbl>23</lbl> Sa gilansang na si Jesus sa krus, gikuha sa mga sundalo ang iyang sapot ug gibahin sa upat, usa ka bahin alang sa matag usa; ug ang kupo nga lubos pagkatahi gikan sa taas hangtod sa ubos... <lbl>24</lbl> miingon sila: "Dili ni nato gision. Magripa ta sa makapanag-iya ini." 
   Dinhi natuman ang giingon sa Kasulatan: Gibahinbahin nila ang akong sapot, ug giripahan ang akong kupo. Kini ang gibuhat sa mga sundalo. 
   
   Kataposang mga pulong
   <lbl>• 25</lbl> Duol sa krus ni Jesus nagbarog ang iyang inahan ug ang igsoong babaye sa iyang inahan nga si Maria, asawa ni Cleofas, ug si Maria Magdalena. <lbl>26</lbl> Sa pagkakita ni Jesus sa iyang Inahan ug sa tinun-ang gihigugma nga nagbarog sa duol, miingon siya sa Inahan: "Babaye, siya ang imong anak!" <lbl>27</lbl> Unya, miingon siya sa tinun-an: "Siya ang imong inahan." Gikan adtong higayona gipapuyo sa tinun-an sa kaugalingong balay ang Inahan. 
   <lbl>• 28</lbl> Human ini, nasayod si Jesus nga natapos na ang tanan ug miingon siya, sumala sa Kasulatan: "Giuhaw ko!" <lbl>29</lbl> Dihay banga nga puno sa pait nga alak. Gitunlob nila sa alak ang espongha nga gihigot sa isopo ug gipahid sa iyang ngabil. <lbl>30</lbl> Mitilap si Jesus sa alak, ug miingon: "Natuman na!" Unya, miduko siya, ug mitugyan sa Espiritu. 
   
   Ang Cristo nga gidunggab
   <lbl>• 31</lbl> Kay adlaw man to sa Pangandam, dili buot ang mga Judio nga magpabilin sa krus ang mga patayng lawas sa Adlaw sa Pahulay. Sagrado ning adlawa. Busa, gihangyo nila si Pilato pagpabali sa bitiis sa gilansang sa krus aron makuha ang patay nilang lawas. 
   <lbl>32</lbl> Miabot ang mga sundalo ug gibali nila ang bitiis sa gilansang sa krus uban ni Jesus. <lbl>33</lbl> Sa pagduol nila ni Jesus, nakita nila nga patay na siya. Busa, wala balia ang bitiis. <lbl>34</lbl> Hinuon, gidunggab sa usa sa mga sundalo ang kilid ug mibuhagay ang dugo ug tubig. 
   <lbl>35</lbl> Kini ang gisulti sa usa ka saksi, ug tinuod ang iyang gisulti. Nasayod siya nga ang iyang gisulti tinuod. Misaksi siya aron manoo mo. <lbl>36</lbl> Nahitabo ning tanan aron matuman ang Kasulatan: Walay bukog nga nabali. <lbl>37</lbl> Ang laing teksto nag-ingon: Sud-ongon nila ang ilang gidunggab. 
   <lbl>• 38</lbl> Human ini miadto ni Pilato si Jose nga taga Arimatea, tinun-an ni Jesus (apan sa tago, tungod sa kahadlok sa mga Judio). Gihangyo niya si Pilato nga kuhaon niya ang patayng lawas ni Jesus. Mitugot si Pilato. Busa, miadto siya ug gikuha ang lawas ni Jesus. 
   <lbl>39</lbl> Miabot pod si Nicodemo nga usa ana ka gabii nakigkita ni Jesus, dala ang sinagol nga mira ug aloe, mga 100 ka libra. <lbl>40</lbl> Gikuha nila ang patayng lawas ni Jesus ug giputos sa panaptog lino uban sa pahumot, sumala sa batasan sa paglubong sa mga Judio. <lbl>41</lbl> Dihay tanaman duol sa gilansangan ni Jesus nga may bag-ong lubnganan; wala pa kalubngi. <lbl>42</lbl> Kay duol man ni ug hapit na ang Adlaw sa Pangandam sa mga Judio, gilubong didto si Jesus. 
   
   Nabanhaw ang Ginoo
   <b><lbl>20 •</lbl></b> <lbl>1</lbl> Sa unang adlaw human sa Ad law sa Pahulay, naabot si Maria Magdalena sa lubnganan sayo sa buntag. Bisag ngitngit pa, nakita niya nga ang batong giali sa lubnganan naliwag. <lbl>2</lbl> Midagan siya paingon ni Pedro ug sa laing tinun-an nga gimahal ni Jesus ug miingon: Ilang gikuha ang Ginoo sa lubnganan ug wala ta masayod og hain ibutang." 








1







Title:2 Samuel
   2 SAMUEL
   Ang pagkamatay ni Saul 
   <b><lbl>1 •</lbl></b> <lbl>1</lbl> Ingon adto ang pagkamatay ni Saul. Unya, human mapildi ang mga Amalecita mibalik si David sa Siquelag ug nagpabilin didto sa duha ka adlaw. <lbl>2</lbl> Sa ikatulo, may lalaking miabot gikan sa kampo ni Saul nga nagkagidlayg sapot ug puno sa abog ang ulo. Miadto siya ni David ug mihapa sa pagtahod. <lbl>3</lbl> Nangutana si David: "Diin ka gikan?" Mitubag siya: "Nakaikyas ko sa panggubatan, diin <lbl>4</lbl> daghan ang nangapukan ug nangamatay. Patay na sab si Saul, si Jonatan ug ang duha ka anak." 
   <lbl>5</lbl> Gipangutana ni David ang batan-on nga nagdala sa balita: "Nganong nasayod ka man nga patay na si Saul ug si Jonatan, iyang anak?" 
   <lbl>6</lbl> Mitubag ang batan-on: "Didto ko sa bukid Gelboe ug nakakita ni Saul nga nagsandig sa iyang pana samtang nagakaduol na niya ang mga karwahe ug ang nangabayo. <lbl>7</lbl> Milingi siya ug sa pagkakita nako, gitawag ko niya. Mitubag ko: 'Ania ra ko.' <lbl>8</lbl> Nangutana siya: 'Kinsa ka man?' Mitubag ko: 'Usa ka Amalecita.' <lbl>9</lbl> Miingon siya: 'Dali! Patya ko, kay dili na ko makalihok bisag buhi pa ko.' <lbl>10</lbl> Busa, giduol ko siya ug gipatay. Nasayod ko nga dili na siya makalahutay. Gikuha ang korona sa iyang ulo ug ang pulseras sa bukton ug gidala aron ihatag nimo, akong Ginoo." 
   <lbl>11</lbl> Niini gigunitan ni David ang iyang sapot ug gigisi. Mao usab ang gibuhat sa iyang mga tawo. <lbl>12</lbl> Nagbangotan sila, nagdanguyngoy ug nagpuasa hangtod sa gabii alang ni Saul nga napukan sa espada ug ni Jonatan, iyang anak, ug sa katawhan sa Juda ug Israel. 
   <lbl>13</lbl> Gipangutana ni David ang nagdala sa balita: "Taga diin ka?" Mitubag ni: "Anak ko sa usa ka lalin nga Amalecita." <lbl>14</lbl> Mipadayon si David: "Nganong wala ka mahadlok pagbakyaw sa imong kamot sa hinilogan sa Diyos ug pagpatay niya?" <lbl>15</lbl> Gitawag ni David ang usa sa iyang mga tawo ug giingnan: "Dali! Patya siya." Ug gipatay ang Amalecita.
   <lbl>16</lbl> Mipadayon si David: "Manubag ka sa kaugalingong kamatayon, kay gitunglo nimo ang imong kaugalingon. Miingon ka: Gipatay ko ang hinilogan sa Diyos." 
   <lbl>17</lbl> Miawit si David sa awit sa pagbangotan ni Saul ug ni Jonatan, iyang anak, <lbl>18</lbl> ug gitudloan niya ang katawhan sa Juda. Gitawag nig: "Ang pana" nga nasulat sa Basahon sa Katarongan. 
   <lbl>19</lbl> "Namatay sa imong kabukiran
   Ang himaya sa Israel! 
   Natumba ang bayani! 
   <lbl>20</lbl> Ayawg ipahibalo sa Gat, 
   Ayawg ibandilyo sa kadalanan sa Ascalon! 
   Tingali maghudyaka sila,
   ang kababayen-an sa Philistea, 
   ug magmalipayon unya 
   ang mga langyawng dalaga. 
   <lbl>21</lbl> O kabukiran sa Gelboe! 
   Ayaw itugot nga sa yamog ug ulan 
   Ikaw bundakan, ni sa tubig lunopan. 
   Unya, nawad-an ka sa abundang bukiran, 
   kay dinha nimo gilaray ang taming sa bangiitan. 
   Ang espada ni Saul sa lana dili pinahiran
   <lbl>22</lbl> Kondili, sa dugo sa gipamatay, 
   ug sa tambok sa isog sa panggubatan
   wala mosibog ang pana ni Jonatan. 
   Ang espada ni Saul wala mobalik nga dili minansahan. 
   <lbl>23</lbl> Saul ug Jonatan, gimahal ug gikamingawan, 
   wala maglagyo sa kinabuhi ug kamatayon. 
   Abtik pa sa agila, kusgan pa sa liyon. 
   <lbl>24</lbl> O mga dalaga sa Israel, si Saul inyong hilakan. 
   Sa mahalong Eskarlata kamo iyang gibistihan. 
   <lbl>25</lbl> Ang mga isog nangapukan, 
   taliwala sa panggubatan; 
   gipatay si Jonatan sa imong kabukiran. 
   <lbl>26</lbl> Nagmasulob-on ko tungod nimo. 
   Jonatan Igsoon ko, ikaw akong gikamingawan. 
   Ang pagmahal mo nako katingalahan, 
   labaw kay sa gugma sa kababayen-an. 
   <lbl>27</lbl> Ang mga isog nangapukan 
   nangahanaw sa hinagiban sa panggubatan." 
   
   David, hari sa Juda sa Hebron 
   <b><lbl>2 •</lbl></b> <lbl>1</lbl> Unya, nakigsabot si David kang Yahweh: "Maayo ba nga moadto ko sa usa sa mga syudad sa Juda?" Miingon si Yahweh: "Lakaw!" Nangutana na pod si David: "Asa man?" Mitubag si Yahweh: "Sa Hebron." <lbl>2</lbl> Ug miadto si David sa Hebron uban sa duha ka asawa, si Ajinoam sa Jezrael ug si Abigail, ang byuda ni Nabal sa Carmelo. <lbl>3</lbl> Gipakuyog sab ang iyang mga tawo uban sa tagsa tagsa ka pamilya. <lbl>4</lbl> Ug mipuyo sila sa mga syudad sa Hebron. Unya, miabot ang taga Juda. Gihilogan si David nga hari sa syudad sa Juda.
   <lbl>5</lbl> Nahibaloan ni David nga ang taga Jabes-Gilead ang naglubong ni Saul. Busa, nagpadala siyag mensahe: "Panalanginan mo ni Yahweh tungod sa inyong kaayo sa ginoong Saul, nga inyong gilubong. <lbl>6</lbl> Nakauyon sab ko sa inyong gibuhat. <lbl>7</lbl> Karon pagbaton mog kaisog ug pagmakusganon mo, kay bisag patay na ang inyong ginoo, si Saul, gihilogan ko sa katawhan sa Juda nga ilang hari." 
   <lbl>8</lbl> Gikuha ni Abner, anak ni Ner nga heneral sa kasundalohan ni Saul, si Isbaal nga anak ni Saul, ug gidala sa Majanaim. <lbl>9</lbl> Gihimo siyang hari sa Gilead ug sa taga Aser sa Jezrael, Efraim, Benjamin ug sa tibuok Israel. <lbl>10</lbl> 40 anyos si Isbaal, anak ni Saul, sa pagsugod niyag mando sa Israel. Duha ka tuig siyang naghari. Apan ang kabanayan lang sa Juda ang misunod ni David <lbl>11</lbl> nga naghari sa Hebron sulod sa pito ka tuig ug unom ka bulan. 
   
   Gubat sibil 
   <lbl>12</lbl> Mibiya sa Majanaim ug nangadto sa Gibeon si Abner, anak ni Ner, ug ang mga alagad ni Isbaal, anak ni Saul. <lbl>13</lbl> Milakaw sab si Joab, anak ni Sarvia, ug ang mga alagad ni David. Nag-abot sila sa tangke sa tubig sa Gibeon diin nanglingkod ang usa ka pundok sa usa ka daplin, ug sa pikas ang lain. <lbl>14v Miingon si Abner kang Joab: "Patindogon ko ang pipila sa mga batan-on ug pasangkaon ta sila sa atong atubangan." Mitubag si Joab: "Sigi." <lbl>15</lbl> Namarog ang mga batan-on ug naglinya: 12 sa mga Benjaminita ni Isbaal, anak ni Saul, ug 12 sab sa mga tawo ni David. <lbl>16</lbl> Gigunitan sa matag usa ang ulo sa kaaway, giduslak sa espada ang kilid ug nangatumba sila. Ang maong dapit sa Gabaon gitawag og bukid sa panagsangka. 
   <lbl>17</lbl> Human sa pintas nga panagsangka anang adlawa, nalupig sa mga tawo ni David si Abner ug ang mga tawo sa Israel. <lbl>18</lbl> Dinha ang tulo ka anak ni Sarvia: si Joab, si Abisai ug si Asael. <lbl>19</lbl> Gigukod ug wala bulagi si Abner ni Asael nga dawidlas nga gaselag dinaganan. <lbl>20</lbl> Milingi si Abner ug nangutana: "Ikaw ba na, Asael?" Mitubag si Asael: "Oo, ako." <lbl>21</lbl> Miingon si Abner: "Liko sa tuo o sa wala ba hinuon. Gukda ang usa sa mga batan-on ug sakmita ang dala." Apan mibalibad si Asael; dili bulagan si Abner. <lbl>22</lbl> Busa, miingon pag-usab si Abner: "Ayaw kog gukda, kay mapatay gyod tikaw. Unya, unsaon nako pag-atubang ang imong igsoon nga si Joab?" <lbl>23</lbl> Apan wala maminaw si Asael. Busa, giduslak siya ni Abner nga nagtalikod sa gigunitang pana. Naigo si Asael sa tiyan ug milapos ang pana sa likod. Nahagba siya ug namatay. Ang mangagi mohunong sa namatyan ni Asael. 
   <lbl>24</lbl> Gigukod si Abner ni Abisai ug Joab. Sa kilomkilom na, miabot sila sa bungtod sa Amma sa Sidlakan sa Guiaj paingon sa disyerto sa Gabaon. <lbl>25</lbl> Gilabanan sa mga Benjaminita si Abner. Nagpundok sila sa tumoy sa usa ka bungtod ug nangandam. <lbl>26</lbl> Unya, gisangpit ni Abner si Joab: "Hangtod kanus-a ka man makig-away? Wala ka ba makaamgo nga magdala lang ni nimog dugang kasakitan? Kanus-a ka man mosultihi sa mga kauban sa pag-undag gukod sa ilang mga igsoon?" <lbl>27</lbl> Mitubag si Joab: "Ingon nga ang Diyos buhi, kon wala ka lang mosulti, ipadayon unta sa katawhan ang paggukod sa ilang mga igsoon hangtod sa pagkabuntag." <lbl>28</lbl> Busa, gipalanog ni Joab ang trompeta ug mihunong ang tibuok katawhan pagpanggukod sa taga Israel. 
   <lbl>29</lbl> Nagbuntag og panglakaw si Abner ug ang iyang mga tawo sa patag hangtod sa pag-abot sa Jordan. Nanglakaw sila tibuok buntag hangtod sa Majanaim. <lbl>30</lbl> Kabahin ni Joab, mihunong siyag gukod ni Abner. Gitapok niya ang iyang ginsakpan. Gawas ni Asael, nawala ang 19 ka tawo ni David. <lbl>31</lbl> 360 sa mga Benjaminita ug sa katawhan ni Abner ang napatay sa mga tawo ni David. <lbl>32</lbl> Gialsa nila si Asael ug gilubong sa Bethlehem sa lubnganan sa iyang amahan. Nagbuntag og baklay si Joab ug ang iyang mga tawo. Hayag pa sa pag-abot nila sa Hebron. 
   
   <b><lbl>3 •</lbl></b> <lbl>1</lbl> Miluntag og dugay ang gubat sa kaba nayan ni Saul ug ni David. Nalig-on si David, ug nahuyang ang kabanayan ni Saul. 
   <lbl>2</lbl> Nakaangkon og mga anak nga lalaki si David sa Hebron: Si Amnon, ang kamagulangan kang Ajinoam sa Jezrael; <lbl>3</lbl> Si Kilab, anak ni Abigail, byuda ni Nabal sa Carmelo; unya, si Absalon nga anak ni Maaca, anak nga babaye ni Talmas, hari sa Guesur. <lbl>4</lbl> Ang ikaupat si Adonias, anak ni Jaguit, ang ikalima si Safatias, anak ni Abital, <lbl>5</lbl> ug ang ikaunom si Jitream, anak ni Egla nga asawa ni David. Mga anak sila ni David sa Hebron. 
   <lbl>6</lbl> Samtang nagpadayon ang gubat sa kabanayan ni Saul ug ni David, gipalig-on ni Abner ang pagpangandam sa banay ni Saul. <lbl>7</lbl> Dunay puyopuyo si Saul nga ginganlag Risfa, anak ni Avya. Nakapangutana si Isbaal kang Abner: "Nganong midulog ka man sa puyopuyo sa akong amahan?" <lbl>8</lbl> Hilabihang sukoa ni Abner sa gisulti ni Isbaal. Mitubag siya: "Unsa ko, utok bag iro? Hangtod karon nagtamod ko sa banay sa imong amahan, si Saul, sa iyang mga igsoon ug kahigalaan ug wala tamo itugyan sa kamot ni David. Unya, nia ka aron pakasad-on ko tungod ining babayehana! <lbl>9</lbl> Silotan unta ko sa Diyos kon dili ko mabuhat alang ni David ang gisaad kaniya ni Yahweh: <lbl>10</lbl> Balhinon ang gingharian gikan sa banay ni Saul ngadto sa banay ni David nga nagdumala sa Israel ug Juda gikan sa Dan hangtod sa Berseba." <lbl>11</lbl> Wala makatubag si Isbaal kang Abner, kay nahadlok siya.
   <lbl>12</lbl> Nagpadalag mensahero si Abner kang David sa Hebron: "Kinsay tag-iya sa kayutaan? Pakigsabot nako, kay tabangan tikaw pagkuha sa Israel." <lbl>13</lbl> Mitubag si David: "Maayo! makighigala ko nimo, apan sa usa ka kondisyon - kon uban nimo si Micol, ni Saul." 
   <lbl>• 14v Unya, nagpadalag mensahero si David kang Isbaal, anak ni Saul: "Ambi ang akong asawa nga si Micol nga gibayloan nakog 100 ka yamis sa mga Pilisteo." <lbl>15</lbl> Gipanugon ni Isbaal si Micol ug gipakuha gikan sa iyang bana nga si Paltiel, anak ni Lais. <lbl>16</lbl> Apan misunod ang bana nga naghilak gikan sa dalan hangtod sa Bajurim diin giingnan siya ni Abner: "Pauli na!" Ug mipauli siya. 
   <lbl>17</lbl> Unya, nakigsulti si Abner sa mga magulang sa Israel: "Dugay na mong buot nga mahari si David. <lbl>18</lbl> Himoa ni karon. Misaad si Yahweh kang David ug miingon: Pinaagi ni David, akong alagad, luwason ko ang katawhan kong Israel sa kamot sa mga Pilisteo ug sa tanang kaaway." <lbl>19</lbl> Gipakigsultihan sab ni Abner ang taga Benjamin unya, miadto siya sa Hebron aron pagpahibalo ni David sa mga laraw sa Israel ug sa tibuok kabanayan sa Benjamin. 
   
   Gipatay ni Joab si Abner 
   <lbl>20</lbl> Nanguban ni Abner ang 20 ka sakop sa pag-adto kang David sa Hebron, diin nag-andam og dakong salosalo si David alang ni Abner ug sa mga kauban. <lbl>21</lbl> Unya, miingon si Abner kang David: "Molakaw ko karon ug tapokon ko ang tibuok Israel alang sa akong agalon, ang hari, aron pagpakigsabot nimo. Maghari ka sa buot mong mandoan." 
   <lbl>22</lbl> Dihadiha, miabot ang mga tawo ni David ug ni Joab gikan nga nanulong. Daghan silag dala nga inagaw. Si David wala na mokuyog ni Abner nga milakaw sa hilom ngadto sa Hebron. <lbl>23</lbl> Sa pag-abot ni Joab ug sa kaubang kasundalohan gisultihan sila nga miadto sa hari si Abner, anak ni Ner, apan gipalakaw siya sa hari ug mibiya nga malinawon. <lbl>24</lbl> Giadto ni Joab ang hari ug giingnan: "Unsay gibuhat ninyo? Mianhi diay si Abner? Nganong gipalakaw siya ug gitugtang makabiya, <lbl>25</lbl> nga nakaila man unta mo sa anak ni Ner? Mianhi siya aron paglingla nimo ug pagpaniid sa inyong laraw ug sa tanang gimbuhaton." 
   <lbl>26</lbl> Sa paggawas ni Joab nagpadala siyag mensahero aron paggukod ni Abner nga gidalag balik gikan sa atabay sa Sira. Apan wala mahibalo ini si David. <lbl>27</lbl> Sa Hebron, nag-inusara si Abner nga mikuyog ni Joab sa ganghaan sa syudad. Nagpakaaron-ingnon si Joab nga makigsulti ni Abner sa hilom. Apan giduslak ni sa tiyan aron pagpanimalos sa dugo ni Asael, iyang igsoon. Namatay si Abner. 








4







Title:Marco (5)
   <lbl>15</lbl> Sa pagkatinuod, sultihan tamo, ang dili modawat sa Gingharian sa Diyos sama sa bata dili makasulod ini. <lbl>16</lbl> Unya, gigakos niya ang kabataan, gitapin-an sa iyang kamot ug gipanalanginan. 
   
   Si Jesus ug ang adunahan 
   (<lbl>Mt 19:16</lbl>; <lbl>Lc 18:18</lbl>)
   <lbl>• 17</lbl> Sa dayon nang lakaw ni Jesus alang sa laing panaw, may tawong midalagan paduol niya, miluhod sa atubangan ug nangutana: "Maayong Magtutudlo, unsay kinahanglang buhaton aron maangkon ko ang kinabuhing dayon?" 
   <lbl>18</lbl> Mitubag si Jesus: "Nganong gitawag ko nimog maayo? Walay maayo gawas sa Diyos. <lbl>19</lbl> Nasayod ka sa kasugoan: Dili ka magpatay, dili ka manapaw, dili ka mangawat, dili ka magsaksig bakak, dili ka manglimbong, tahora ang amahan ug inahan." <lbl>20</lbl> Ang tawo miingon: gisunod ko ang tanang kasugoan sukad pa sa akong pagkabata. 
   <lbl>21</lbl> Gitutokan siya ni Jesus nga mahigugmaon ug giingnan: "May usa nga nakulang nimo. Lakaw, ibaligya ang tanan mong kabtangan, ihatag ang halin sa mga kabos ug maangkon mo ang mga bahandi sa langit. Unya, balik nganhi ug sunod nako." <lbl>22</lbl> Sa pagkabati ini naguol siya ug milakaw nga masub-anon kay dato man siya ka-ayo. 
   
   Ang dato ug ang gingharian 
   <lbl>• 23</lbl> Milingi si Jesus ug miingon sa iyang mga tinun-an: "Pagkalisod alang sa adunahan pagsulod sa Gingharian sa Diyos!" <lbl>24</lbl> Nakuratan sila pag-ayo ining mga pulonga. Apan mipadayon si Jesus pag-ingon: "Mga anak, pagkalisod alang sa nagsalig sa bahandi pagsulod sa Gingharian sa Diyos! <lbl>25</lbl> Mas sayon pa sa kamelyo pagsulod sa lungag sa dagom kay sa dato pagsulod sa Gingharian sa Diyos. 
   <lbl>26</lbl> Labaw pa silang nakugang ini ug naghunahuna: "Kinsa diay ang maluwas?" <lbl>27</lbl> Gitutokan sila ni Jesus ug giingnan: "Imposibli na alang sa tawo, apan dili alang sa Diyos; ang tanan posibli alang Niya." 
   
   Ganti sa sumosunod ni Jesus
   (<lbl>Mt 19:27</lbl>; <lbl>Lc 18:26</lbl>)
   <lbl>• 28 Namulong si Pedro sa pag-ingon: "Gibiyaan namo ang tanan ug misunod mi nimo." <lbl>29</lbl> Si Jesus mitubag: "Sa pagkatinuod, ang mobiya sa balay o kaigsoonang lalaki o babaye, amahan o inahan o kabataan, ug kayutaan tungod nako ug sa maayong balita, <lbl>30</lbl> gantihan. Sultihan tamo: Pilupiloon sa usa ka gatos ang madawat niya karon nga kabalayan, kaigsoonang lalaki ug babaye, inahan, kabataan ug kayutaan ingon man ang panglutos! Sa umaabot nga kalibotan dawaton niya ang kinabuhing dayon. <lbl>31</lbl> Hatagi ni sa inyong pagtagad. Kay daghan karon nga nauna, maulahi, ug ang naulahi, mauna." 
   <lbl>32</lbl> Ug nanglakaw sila sa dalan padulong sa Jerusalem. Nag-una nila si Jesus. Nabalaka ang 12 ug nahingawa. Ang nagsunod nangahadlok. Busa, gidala pag-usab ni Jesus ang 12 layo sa katawhan ug gisultihan sa umaabot nga hitabo: <lbl>33</lbl> "Nakita ninyo nga nagpaingon ta sa Jerusalem. Ang anak sa tawo gitugyan sa mga pangulong pari ug magtutudlo sa Balaod. Hukman siya sa kamatayon ug itugyan sa mga langyaw. <lbl>34</lbl> Kataw-an siya, lud-an, ug latoson, sa kataposan patyon, apan unya, mabanhaw human sa tulo ka adlaw." 
   
   Si Jaime ug Juan sa unang dapit
   (<lbl>Mt 20:20</lbl>; <lbl>Lc 22:24</lbl>) 
   <lbl>• 35</lbl> Si Jaime ug si Juan, ang mga anak ni Zebedeo, miduol ni Jesus ug miingon: "Ginoo, buot mi nga kahatagan sa among pangayoon.' <lbl>36</lbl> Mitubag si Jesus: "Unsay inyong gusto? <lbl>37</lbl> Mitubag sila: "Nga ang usa namo molingkod sa tuo mo ug ang usa sa wala inig-abot na nimo sa imong himaya." 
   <lbl>38</lbl> Apan giingnan sila ni Jesus: "Wala mo masayod sa inyong gipangayo. Makainom ba mo sa kupa nga akong imnan? Ug magpabunyag sa gibunyag nako?" <lbl>39</lbl> Mitubag sila: "Oo." Miingon si Jesus: "Manginom tuod mo sa kupa nga akong imnan, bunyagan pod sa gibunyag nako. <lbl>40</lbl> Apan ang paglingkod sa tuo ko o sa wala, dili akoy mohatag ini. Ihatag ni sa gitagan-an na ini.
   <lbl>41</lbl> Sa pagkadungog sa 10, nasuko sila ni Jaime ug Juan. <lbl>42</lbl> Apan gitawag sila ni Jesus ug giingnan: "Sumala sa inyong nahibaloan, ang gitawag og mga pangulo sa kanasoran nagharihari nilang tanan. Ang kadagkoan nagpakita sa ilang kabantogan. 
   <lbl>43</lbl> Dili ni ang mahitabo ninyo. Ang buot madako diha ninyo kinahanglan nga mainyong sulugoon. <lbl>44</lbl> Ug ang buot mauna, maulipon sa tanan. <lbl>45</lbl> Ang anak sa tawo wala moanhi aron alagaran. Hinunoa, aron pag-alagad ug paghatag sa kinabuhi. Sa ingon, daghan ang maluwas." 
   
   Ang buta sa Jerico 
   (<lbl>Mt 20:29</lbl>; <lbl>Lc 18:35</lbl>)
   <lbl>• 46</lbl> Nangabot sila sa Jerico. Dihang mobiya na si Jesus sa syudad uban sa mga tinun-an ug sa daghang katawhan, ang buta nga si Bartimeo, anak ni Timeo, nangilimos nga naglingkod daplin sa dalan. <lbl>47</lbl> Sa pagkadungog nga milabay si Jesus, misangpit siya: "Jesus, anak ni David, kaluy-i ko!" <lbl>48</lbl> Apan gikasab-an siya sa daghang tawo ug gipahilom. Misamot hinuog kakusog ang iyang tingog: "Anak ni David, kaluy-i ko!" 
   <lbl>49</lbl> Busa, mihunong si Jesus ug miingon: "Tawga siya." Gitawag nila ang buta ug giingnan: "Lig-ona ang imong kaugalingon. Barog, kay gitawag ka." <lbl>50</lbl> Giwakli niya ang kupo, milukso ug miduol kang Jesus. 
   <lbl>51</lbl> Gipangutana siya ni Jesus: "Unsay ato? Mitubag ang buta: Ginoo, makakita unta ko pag-usab! <lbl>52</lbl> Giingnan siya ni Jesus: "Lakaw na. Nakaayo nimo ang imong pagtoo." Dihadiha nakakita siya ug misunod ni Jesus. 
   
   Ang pagsulod sa Jerusalem 
   (<lbl>Mt 21:4</lbl>; <lbl>Lc 19:28</lbl>; <lbl>Jn 12:12</lbl>) 
   <b><lbl>11 •</lbl></b> <lbl>1</lbl>  Sa hapit na sila moabot sa Je- rusalem, sa may Betfage ug Betania, sa Bukid sa mga Olibo, gisugo ni Jesus ang duha ka tinun-an: <lbl>2</lbl>  "Lakaw sa balangay sa pikas bungtod. Inigsulod ninyo makakita mog nating asno nga gihigot nga wala pa sukad kasakyi. Kuhaa ni ug dad-a nganhi. <lbl>3</lbl>  Kon may mangutana: "Nag-unsa mo dinha?" Tubaga: "Gikinahanglan ni sa Ginoo, ug iuli dayon." 
   <lbl>4</lbl>  Milakaw sila ug nakita ang nating asno sa dalan nga gihigot sa pultahan. <lbl>5 Samtang nagbadbad sila sa higot may pipila ka tawong nagbarog didto nga nangutana: "Nganong namadbad mo ana sa higot?" <lbl>6</lbl>  Mitubag sila sumala sa gisulti ni Jesus ug gipasagdan sila. 
   <lbl>7</lbl>  Gidala nila ang nating asno kang Jesus unya, gibutang ang ilang mga kupo sa bukobuko sa asno ug mikabayo si Jesus. <lbl>8</lbl>  May daghang tawo nga namuklad sab sa ilang kupo sa dalan. Ang uban nagdalag mga sangang dahonan sa kahoy gikan sa kaumahan. <lbl>9</lbl>  Ang katawhang nag-una ni Jesus ug ang nagsunod naninggit: Hosana! Dayegon ang mianhi sa ngalan sa Ginoo! <lbl>10</lbl>  Dayegon ang gingharian sa atong amahan, si David nga miabot na! Hosanna sa kahitas-an! 
   <lbl>11</lbl>  Misulod si Jesus sa Jerusalem unya, miadto sa templo. Human niyag tan-aw sa tibuok dapit, migawas siya, kay gabii na man, ug miadto sa Betania uban sa 12. 
   
   Gitunglo ang igera 
   (<lbl>Mt 21:18</lbl>; <lbl>Lc 13:6</lbl>)
   <b><lbl>• 12</lbl> </b> Sa sunod adlaw, sa hapit na sila mamahawa sa Betania, gigutom si Jesus. <lbl>13</lbl>  Sa layog dyotay nakakita siyag igera nga labong kaayo. Iya ning giduol aron pagsusi kon may makuha bang bunga, apan wala siyay nakita gawas sa mga dahon. Dili to tingbunga. <lbl>14</lbl>  Giingnan ni Jesus ang kahoy: "Wala nay makakaon sa imong bunga!" Nakadungog ini ang iyang mga tinun-an. 
   
   Gihinloan ni Jesus ang Templo 
   (<lbl>Mt 21:10</lbl>; <lbl>Lc 19</lbl>; <lbl>Lc 2:14</lbl>)
   <lbl>• 15</lbl>  Sa Jerusalem miadto si Jesus sa Templo diin gipapahawa niya ang namalit ug namaligya. Gilimbuwad niya ang mga lamesa sa mangingilis og salapi, ingon man ang mga lingkoranan sa namaligyag pati; <lbl>16</lbl>  ug gidid-an pagdalag sudlanan ang moagi sa hawanan sa Templo. 
   <lbl>17</lbl>  Unya, nanudlo si Jesus sa katawhan: "Dili ba nag-ingon man ang Diyos sa Kasulatan: Ang akong balay tawgog Balay alampoanan alang sa tanang kanasoran? Apan gihimo ninyo nga tagoanan sa mga kawatan." 
   <lbl>18</lbl>  Nakadungog ini ang mga pangulong pari ug magtutudlo sa Balaod. Busa, nangita silag paagi sa pagpatay ni Jesus. Apan nahadlok sila kay ang tibuok katawhan nadani man pag-ayo sa iyang pagtulun-an. 
   <lbl>19</lbl>  Sa gabii na mibiya si Jesus sa syudad. 
   
   Ang gahom sa pagtoo 
   (<lbl>Mt 21:20</lbl>)
   <lbl>• 20</lbl>  Sayo sa sunod buntag, samtang nanglakaw sila, nakita sa mga tinun-an ang igera nga nalaya gikan sa gamot. <lbl>21</lbl>  Giingnan ni Pedro si Jesus: "Ginoo, tan-awa ang igera nga imong gitunglo, nalaya." 
   <lbl>22</lbl>  Mitubag si Jesus: "Too sa Diyos. <lbl>23</lbl>  Sa pagkatinuod, sultihan tamo, kon moingon mo ining bukira: 'Barog ug itambog ang kaugalingon sa dagat,' nga walay pagduhaduha sa inyong kasingkasing, hinunoa, bug-os ang pagtoo, matuman ang inyong gisulti. Mahimo ni alang ninyo. <lbl>24</lbl>  Busa, sultihan tamo, ang pangayoon ninyo sa pag-ampo, kon nagtoo mo nga inyong madawat, mahimo ni alang ninyo. <lbl>25</lbl>  Inigbarog ninyo aron pag-ampo, pasayloa ang inyong gikayugtan aron ang diyosnong Amahan mopasaylo pod sa inyong kasal-anan." <lbl>26</lbl>  Kon dili mo mopasaylo, dili pod mo pasayloon sa langitnong Amahan. 
   
   Unsay imong awtoridad? 
   (<lbl>Mt 21:23</lbl>; <lbl>Lc 20:1</lbl>)
   <lbl>• 27</lbl>  Diha na pod sila sa Jerusalem. Samtang naglakaw si Jesus sa Templo miduol niya ang mga pangulong pari ug magtutudlo sa Balaod. <lbl>28</lbl>  Nangutana si- la: "Unsay katungod nimo sa pagbuhat sa ingon? Kinsay naghatag nimog gahom sa pagbuhat ining mga butanga?" 
   <lbl>29</lbl>  Miingon si Jesus: "Usa lang ang akong ipangutana ninyo. Kon inyo ning matubag sultihan tamo sa akong katungod. <lbl>30</lbl>  Ang bunyag ni Juan gikan ba sa Diyos o sa tawo? Tubaga ko." 
   <lbl>31</lbl>  Nagkalalis na hinuon sila: "Kon moingon ta nga gikan sa Diyos, mangutana dayon siya: 'Nan, nganong wala mo manoo?'" <lbl>32</lbl>  Unya, dili sab ta makaingon atubangan sa katawhan nga gikan lang sa tawo, kay giisip si Juan sa tanan nga propeta. <lbl>33</lbl>  Busa, mitubag sila: "Wala mi masayod." "Kon mao na," miingon si Jesus, "dili sab ko motug-an sa katungod ko sa paghimo ining butanga."
   
   Sambingay sa mga piniyalan 
   (<lbl>Mt 21:33</lbl>; <lbl>Lc 20:9</lbl>)
   <b><lbl>12 •</lbl></b> <lbl>1</lbl>  Si Jesus mipadayon pagpa- nudlo ginamit ang mga sambingay: "May tawo nga dunay parasan nga iyang gikoral ug nagkalot siyag lungag alang sa pugaanan sa bino. Nagpatukod siyag bantayan ug iya ning gipasap-an. Unya, mipanaw siya gawas sa nasod. 
   <lbl>2</lbl>  Sa hustong panahon nagpadala siyag sulugoon aron pagdawat sa iyang bahin gikan sa mga saop. <lbl>3</lbl>  Apan gidakop nila ang sulugoon, gikulata ug gipapauli nga way dala. <lbl>4</lbl>  Nagpadala na sab ang tag-iya sa laing sulugoon nga ilang gihampak sa ulo ug gipakaulawan pag-ayo. <lbl>5</lbl>  Nagpadala na pod siya og lain nga ila na gyong gipatay. Mao ni ang ilang gibuhat sa daghan pang sulugoon nga gipadala. Ang uban gikulata ug ang uban gipatay. <lbl>6</lbl>  May nahibilin pa, ang pinanggang anak. Busa, sa 
   kataposan, gipadala niya ang anak, kay matud pa niya: "Tahoron nila ang akong anak."
   <lbl>7</lbl>  Apan nagsabutsabot ang mga saop. Ania ang anak sa tag-iya nga manunod sa parasan. Patyon ta siya ug kita nay manag-iya sa maong katigayonan. <lbl>8</lbl>  Busa, ila ning gidakop, gipatay ug gilabay ang patayng lawas gawas sa parasan. <lbl>9</lbl>  Unsay buhaton karon sa tag-iya? Moanha siya ug pamatyon ang mga saop ug itugyan sa lain ang parasan. 
   <lbl>10</lbl>  Mipuno si Jesus: "Wala ba mo makabasa sa Kasulatan? Ang batong gisalikway sa mga magtutukod nahimo nga batong sukaranan. <lbl>11</lbl>  Buhat kini sa Diyos. Matingala ta niini."
   <lbl>12</lbl>  Ang mga pangulong Judio buot modakop niya. Nakaamgo sila nga alang nila ang sambingay. Apan nahadlok sila sa katawhan. Busa, mibiya sila ni Jesus ug mipahawa. 
   
   Ang buhis kang Cesar 
   (<lbl>Mt 22:15</lbl>; <lbl>Lc 2:20</lbl>)
   <lbl>• 13</lbl>  Nagpadala sila kang Jesus og pipila ka Pariseo uban sa mga sakop sa grupo ni Herodes. Buot nilang bitkon si Jesus sa kaugalingong pulong. <lbl>14</lbl>  Nangutana sila: "Ginoo, nasayod mi nga matinud-anon ka. Dili ka magpadala sa uban. Wala kay gikahadlokan. Sa tinud-anay nagtudlo ka sa agianan sa Diyos. Tug-ani mi, supak ba sa balaod ang pagbayad og Buhis kang Cesar? Kinahanglan ba nga mobayad mi o dili?
   <lbl>15</lbl>  Nakita ni Jesus ang ilang tinguha sa pagbitik niya. Mitubag siya: "Nganong gisulayan ko ninyo? Hatagi kog salapi. Akong tan-awon." <lbl>16</lbl>  Gihatagan siya. Unya, nangutana si Jesus: "Kang kinsa ning hulagway? Kinsang ngalan ang napatik dinhi?" Mitubag sila: "Kang Cesar." <lbl>17</lbl>  Miingon si Jesus: "Ihatag kang Cesar ang iya ni Cesar. Ug sa Diyos, ang iya sa Diyos." 
   
   Ang pagkabanhaw 
   (<lbl>Mt 22:23</lbl>; <lbl>Lc 20:27</lbl>)
<lbl>• 18</lbl>  Ang mga Sadduceo nanuol sab ni Jesus. Kay dili man sila motoo sa pagkabanhaw, gipangutana nila si Jesus: <lbl>19</lbl>  "Ginoo, sa kasulatan naghatag si Moises ining balaora: 'Kon may lalaking mamatay nga nagbilig asawa, apan walay anak, pangasaw-on ni sa igsoon sa namatay aron mahatagag anak ang namatay.' <lbl>20</lbl>  Karon, may pito ka managsoong lalaki. Ang kamagulangan naminyo, apan namatay nga way anak.







1







Title:Chronicles (5)
<lbl>11:4</lbl> Kini mao ang giingon ni Jehova: Dili kamo mangadto, ni makig-away batok sa inyong kaigsoonan: pumauli ang tagsatagsa ka tawo ngadto sa iyang balay; kay kining butanga mahatungod kanako. Busa sila nanagpatalinghug sa mga pulong ni Jehova, ug mingbalik gikan sa pag-adto batok kang Jeroboam.

<lbl>11:5</lbl> Ug si Roboam nagpuyo sa Jerusalem, ug nagtukod sa mga ciudad nga salipdanan sa Juda.

<lbl>11:6</lbl> Iyang gitukod ang Beth-lehem, ug ang Etam, ug ang Tekoa,

<lbl>11:7</lbl> Ug ang Bethzur, ug ang Soko, ug ang Adullam,

<lbl>11:8</lbl> Ug ang Gath, ug Maresa, ug Zip,

<lbl>11:9</lbl> Ug ang Adoraim, ug ang Lachis, ug ang Azeka,

<lbl>11:10</lbl> Ug ang Sora, ug ang Ajalon, ug ang Hebron, nga anaa sa Juda, ug sa Benjamin, mga kinutaang ciudad.

<lbl>11:11</lbl> Ug iyang gikutaan ang mga salipdanan, ug nagbutang ug mga capitan diha kanila, ug mga dapa sa mga makaon, ug lana ug vino.

<lbl>11:12</lbl> Ug sa tagsatagsa ka ciudad siya nagbutang sa mga kalasag ug mga bangkaw, ug gihimo silang mga malig-on gayud kaayo. Ug ang Juda ug ang Benjamin sakup niya.

<lbl>11:13</lbl> Ug ang mga sacerdote ug ang mga Levihanon nga diha sa tibook Israel mingpasakup kaniya gikan sa tanan nilang utlanan.

<lbl>11:14</lbl> Kay gibiyaan sa mga Levihanon ang ilang mga sibsibanan ug ang ilang kabtangan, ug ming-adto sa Juda ug sa Jerusalem: kay si Jeroboam ug ang iyang mga anak nga lalake mingsalikway kanila, aron sila dili makatuman sa katungdanan sa pagkasacerdote kang Jehova;

<lbl>11:15</lbl> Ug siya nagtudlo alang kaniya ug mga sacerdote alang sa mga hatag-as nga dapit ug alang sa mga kandingnmga lake, ug alang sa mga nati sa vaca nga iyang gihimo.

<lbl>11:16</lbl> Ug sunod kanila, gikan sa tanang kabanayan sa Israel, nga nanagtinguha sa ilang mga kasingkasing sa pagpangita kang Jehova, ang Dios sa Israel, ming-adto sa Jerusalem aron sa paghalad kang Jehova, ang Dios sa ilang mga amahan.

<lbl>11:17</lbl> Busa ilang gilig-on ang gingharian sa Juda, ug gihimong makusganon si Roboam ang anak nga lalake ni Salomon, sa totolo ka tuig; kay sila minglakat totolo ka tuig sa dalan ni David ug ni Salomon.

<lbl>11:18</lbl> Ug si Roboam nangasawa, kang Mahalat ang anak nga babaye ni Jerimoth ang anak nga lalake ni David, ug kang Abihail ang anak nga babaye ni Eliab ang anak nga lalake ni Isai;

<lbl>11:19</lbl> Ug siya nanganak kaniya ug mga anak nga lalake: si Jeus, ug si Samarias, ug si Saham.

<lbl>11:20</lbl> Ug sunod kaniya iyang gipangasawa si Maacha ang anak nga babaye ni Absalom; ug siya nanganak kaniya kang Abias, ug kang Atai, ug kang Sisa, ug kang Selomith,

<lbl>11:21</lbl> Ug si Roboam nahagugma kang Maacha ang anak nga babaye ni Absalom labaw sa tanan niyang mga asawa ug sa iyang mga puyopuyo (kay nangasawa siya ug napulo ug walo ka asawa ug kan-uman ka mga puyopuyo ug nanganak ug kaluhaan ug walo ka mga anak nga lalake ug kan-uman ka mga anak nga babaye).

<lbl>11:22</lbl> Ug gitudlo ni Roboam si Abias ang anak nga lalake ni Maacha nga pangulo, bisan sa pagka-principe sa taliwala sa iyang kaigsoonan; kay buot niyang himoon siya nga hari.

<lbl>11:23</lbl> Ug siya nagbuhat sa pagkamanggialamon ug iyang gihatag ang tanan niyang mga anak nga lalake lukop sa tanang kayutaan sa Juda ug sa Benjamin, ngadto sa tagsatagsa ka kinutaang ciudad; ug iyang gihatagan sila ug daghang mga makaon. Ug siya nangita alang kanila ug daghang mga asawa.
<lbl>12:1</lbl>  Ug nahitabo, nga sa natukod na ang gingharian ni Roboam, ug siya malig-on na, nga iyang gibiyaan ang Kasugoan ni Jehova, ug ang tibook Israel nunot kaniya.

<lbl>12:2</lbl> Ug nahitabo sa ikalima ka tuig ni hari Roboam, nga si Sisac, hari sa Egipto misulong batok sa Jerusalem, tungod kay sila nanagpakalapas batok kang Jehova,

<lbl>12:3</lbl> Uban ang napulo ug duha ka gatus ka carro, ug kan-uman ka libong mga tawo nga nanagkabayo. Ug ang katawohan nga ming-uban kaniya gikan sa Egipto wala maihap: ang mga Lebionon, ang mga Sukianhon ug ang mga Etiopiahanon.

<lbl>12:4</lbl> Ug nakuha niya ang mga kinutaang ciudad nga sakup sa Juda ug miadto sa Jerusalem.

<lbl>12:5</lbl> Karon si Semeias ang manalagna miadto kang Roboam, ug ngadto sa mga principe sa Juda, nga nanagkatigum sa tingub ngadto sa Jerusalem tungod kang Sisac, ug miingon kanila: Kini mao ang giingon ni Jehova: Inyong gibiyaan ako, busa gibiyaan ko usab kamo diha sa kamot ni Sisac.

<lbl>12:6</lbl> Unya ang mga principe sa Israel ug ang hari nanagpaubos sa ilang kaugalingon; ug sila ming-ingon: Si Jehova maoy matarung.

<lbl>12:7</lbl> Ug sa pagkakita ni Jehova nga sila nanagpaubos sa ilang kaugalingon, ang pulong ni Jehova midangat kang Semeias, nga nagaingon: Sila nanagpaubos sa ilang kaugalingon: dili ko pagalaglagon sila; apan ako magahatag kanila ug kaluwasan, ug ang akong kaligutgut dili ibubo sa ibabaw sa Jerusalem pinaagi sa kamot ni Sisac.

<lbl>12:8</lbl> Bisan pa niini sila maiyang mga ulipon aron sila mahibalo sa akong pag-alagad ug sa pag-alagad sa mga gingharian sa kayutaan.

<lbl>12:9</lbl> Busa si Sisac nga hari sa Egipto misulong batok sa Jerusalem, ug gikuha ang mga bahandi sa balay ni Jehova, ug ang mga bahandi sa balay sa hari; iyang gidala ang tanan: iya usab nga gikuha ang mga taming nga bulawan nga gihimo ni Salomon.

<lbl>12:10</lbl> Ug si hari Roboam naghimo ug mga taming nga tumbaga nga ilis niana, ug gitugyan sila sa mga kamot sa mga capitan sa magbalantay, nga nagbantay sa pultahan sa balay sa hari.

<lbl>12:11</lbl> Ug mao kadto, nga sa kanunay nga ang hari misulod sa balay ni Jehova, ang magbalantay misulod ug mibitbit kanila, ug gidala sila pag-usab ngadto sa lawak nga bantayanan.

<lbl>12:12</lbl> Ug sa diha nga siya nagpaubos sa iyang kaugalingon, ang kaligutgut ni Jehova mitipas gikan kaniya, aron sa dili paglaglag kaniya sa hingpit gayud: ug labut pa didto sa Juda may mga maayong butang nga hingkaplagan.

<lbl>12:13</lbl>  Busa si hari Roboam nagpalig-on sa iyang kaugalingon didto sa Jerusalem, ug naghari: kay si Roboam may kap-atan ug usa ka tuig ang panuigon sa pagsugod niya sa paghari, ug siya naghari sa napulo ug pito ka tuig didto sa Jerusalem, ang ciudad nga gipili ni Jehova gikan sa tanang mga banay sa Israel, aron ibutang ang iyang ngalan didto: ug ang ngalan sa iyang inahan mao si Naama ang Ammonhanon.

<lbl>12:14</lbl> Ug iyang gihimo kadtong kadautan, tungod kay wala niya ibutang ang iyang kasingkasing sa pagpangita kang Jehova.

<lbl>12:15</lbl> Karon ang mga buhat ni Roboam, ang nahauna ug ang katapusan, wala ba sila mahisulat sa mga kasaysayana ni Semeias nga manalagna ug kang Iddo nga manalagna sumala sa batasan sa mga kaagi sa kagikanan? Ug may mga gubat sa taliwala ni Roboam ug ni Jeroboam sa kanunay.

<lbl>12:16</lbl> Ug si Roboam natulog uban sa iyang mga amahan, ug gilubong didto sa ciudad ni David: ug si Abias iyang anak nga lalake naghari ilis kaniya.
<lbl>13:1</lbl> Sa ikanapulo ug walo ka tuig ni hari Jeroboam misugod si Abias sa paghari sa Juda.

<lbl>13:2</lbl> Totolo ka tuig nga naghari siya sa Jerusalem: ug ang ngalan sa iyang inahan mao si Milenaia ang anak nga babaye ni Uriel sa Gabaa. Ug may gubat sa taliwala ni Abias ug ni Jeroboam.

<lbl>13:3</lbl> Ug si Abias nakiggubat uban sa usa ka panon sa sundalo nga mga tawong maisug sa gubat, bisan upat ka gatus ka libo nga mga piniling tawo: ug gipahamutang ni Jeroboam sa paglaray ang gubat batok kaniya uban sa walo ka gatus ka libo sa mga piniling tawo, nga mga gamhanang tawo sa kaisug.

<lbl>13:4</lbl> Ug si Abias mitindog sa ibabaw sa bukid sa Semaraim, nga anaa sa kabungtoran sa Ephraim, ug miingon: Pamatia ako, Oh Jeroboam ug tibook nga Israel:

<lbl>13:5</lbl> Dili ba kinahanglan gayud ninyong hibaloan nga si Jehova, ang Dios sa Israel, mihatag sa gingharian sa Israel ngadto kang David sa walay katapusan, bisan kaniya ug sa iyang mga anak nga lalake pinaagi sa usa ka tugon sa asin?

<lbl>13:6</lbl> Apan si Jeroboam ang anak nga lalake ni Nabat, ang alagad ni Salomon, ang anak nga lalake ni David, mitindog, ug mialsa batok sa iyang ginoo.

<lbl>13:7</lbl> Ug dihay natigum ngadto kaniya mga tawo nga walay kapuslanan, mga banyagang tawo nga nagpalig-on sa ilang kaugalingon batok kang Roboam anak nga lalake ni Salomon, sa diha nga si Roboam batan-on ug linghod pa ang kasingkasing, ug dili makabuntog kanila.

<lbl>13:8</lbl> Ug karon naghunahuna na kamo sa pag-asdang sa gingharian ni Jehova sa kamot sa mga anak nga lalake ni David; ug kamo maoy usa ka dakung panon, ug anaa uban kaninyo ang bulawang mga nati sa vaca nga gihimo ni Jeroboam alang kaninyo nga inyong mga dios.

<lbl>13:9</lbl> Wala ba ninyo aboga ang mga sacerdote ni Jehova, ang mga anak nga lalake ni Aaron, ug ang mga Levihanon, ug naghimo kamo ug mga sacerdote sunod sa batasan sa mga katawohan sa laing mga yuta? Busa bisan kinsa nga moanhi sa paghalad alang sa Dios sa iyang kaugalingon uban ang usa ka vaca ug pito ka mga lakeng carnero, sa maong pagkaagi siya maoy mahimo kanila nga usa ka sacerdote sa mga dili dios.

<lbl>13:10</lbl> Apan mahitungod kanato, si Jehova mao ang atong Dios, ug wala nato siya biyai; ug kita may mga sacerdote nga nagaalagad kang Jehova, ang mga anak nga lalake ni Aaron, ug ang mga Levihanon sa ilang buhat:

<lbl>13:11</lbl> Ug sila managsunog alang kang Jehova matagbuntag ug mataghapon sa mga halad-nga-sinunog ug mahumot nga incienso: ang tinapay-nga-gibutang-sa-atubangan sa Dios usab ilang gipahamutang sa sunod-sunod ibabaw sa lamesa nga ulay; ug ang tangkawan nga bulawan uban ang mga lamparahan niana, aron sug-an matag-gabii: kay among gibantayan ang katungdanan ni Jehova nga atong Dios; apan inyong gibiyaan siya.

<lbl>13:12</lbl> Ug, ania karon, ang Dios ania uban kanato sa atong ulo, ug ang iyang mga sacerdote uban ang mga trompeta sa pagpagubok aron sa paghimo sa usa ka pagpagubok batok kaninyo. Oh mga anak sa Israel, ayaw kamo pagpakig-away batok kang Jehova, ang Dios sa inyong mga amahan; kay kamo dili magmauswagon.

<lbl>13:13</lbl> Apan si Jeroboam naghimo ug usa ka pagbanhig sa likod nila: busa sila diha sa atubangan sa Juda, ug ang nanagbanhig diha sa luyo nila.

<lbl>13:14</lbl> Ug sa diha nga nahilingi ang Juda, ania karon, ang gubat diha sa atubangan ug sa luyo nila; ug sila mingtu-aw kang Jehova, ug ang mga sacerdote nanagpatunog sa mga trompeta.

<lbl>13:15</lbl> Unya mingsinggit ang mga tawo sa Juda: ug sa diha nga naninggit ang mga tawo sa Juda, nahitabo nga ang Dios milaglag kang Jeroboam ug sa tibook Israel sa atubangan ni Abias ug sa Juda.

<lbl>13:16</lbl> Ug ang mga anak sa Israel nangalagiw gikan sa atubangan sa Juda; ug ang Dios nagtugyan kanila sa ilang kamot.

<lbl>13:17</lbl> Ug si Abias ug ang iyang katawohan mingpatay kanila sa usa ka dakung kamatay: busa dihay nangapukan sa Israel nga lima ka gatus ka libo nga mga piniling tawo.

<lbl>13:18</lbl> Sa ingon niana ang mga anak sa Israel nasakup niadtong panahona, ug ang mga anak sa Juda mingdaug, tungod kay sila mingsalig kang Jehova, ang Dios sa ilang mga amahan.

<lbl>13:19</lbl> Ug si Abias miapas sunod kang Jeroboam, ug gikuha ang mga ciudad gikan kaniya, ang Beth-el lakip ang mga balangay niana, ug ang Jesana lakip ang mga balangay niana ug ang Ephron lakip ang mga balangay niana.

<lbl>13:20</lbl> Wala gayud hiuli-i si Jeroboam sa iyang kalig-on pag-usab sa mga adlaw ni Abias; ug gisamaran siya ni Jehova, ug siya namatay.

<lbl>13:21</lbl> Apan si Abias napun-an sa gahum, ug nangasawa ug napulo ug upat ka asawa, ug panganak ug kaluhaan ug duha ka anak nga lalake ug napulo ug unom ka anak nga babaye.

<lbl>13:22</lbl> Ug ang uban nga mga buhat ni Abias, ug ang iyang mga kagawian, ug ang iyang sanglitanan, gisulat sa hubad sa kaagi ni manalagna Iddo.
<lbl> 14:1</lbl> Busa si Abias natulog uban sa iyang mga amahan, ug ilang gilubong siya didto sa ciudad ni David: ug si Asa nga iyang anak nga lalake naghari ilis kaniya. Sa iyang mga adlaw ang yuta malinawon sulod sa napulo ka tuig.

<lbl>14:2</lbl> Ug gihimo ni Asa ang maayo ug matarung sa mga mata ni Jehova nga iyang Dios:









1







Title:Roma at Filipos
   Kinahanglang...(b<pd>.</pd> <lbl>2</lbl>). Wala ni magpasabot nga magtuman ta sa kasugoan sa Diyos ug sa Simbahan sama sa buta kondili, nga kanunay tang bukas sa pagkat-on, pagtuki, ug pagpamalandong sa kabubut-on sa Diyos sa kahimtang ug panghitabo sa atong palibot. 
   <lbl>•4.</lbl> ...pananglitan... Basaha ang <lbl>1 Cor 12</lbl>. Usa ra ta ka lawas ug walay makalikay sa iyang responsibilidad. Gipatin-aw ni Pablo ang tagsa tagsa ka gimbuhaton sa simbahan. Busa, ang mga parokya diin magdasok ang manimba sa Dominggo, nga mga mananambong lang ug walay katilingbanong kinabuhi, maingon nato nga dili buhi kining mga simbahana. 
   Sa pamahayag ni Pablo bahin sa kristohanong katilingban, atong masayran, nga ang unang simbahan, wala maorganisa sama sa mga simbahan karon. Sa ilang panahon, ang mga pangulo inumol ug tinudlo sa panimalayng simbahan diin nagtubo sila ug nag-alagad. Sa mabasa nato sa <lbl>Buhat 12:35</lbl>, ang katilingban nagpilig konseho sa mga magulang o kaparian nga giuyonan sa Apostoles. Ang labing tinahod nila mao ang mga "Propeta". Ang konseho sa kaparian nagdumala sa Simbahan ug nagsaulog sa Eyukaristiya.
   Ang mga hiyas o gasa nga gihuptan sa tagsa tagsa gihatagag pagtagad alang sa pag-alagad sa tibuok simbahan. Basaha ang <lbl>Ef 4:11</lbl> ug ang mga komentaryo sa <lbl>1 Tim 4:14</lbl>.
   Apan sa dagan sa kasaysayan, samtang nagkadaghan ang sakop sa simbahan, nag-anam sab og kalig-on ang mga gambalay alang sa mas hapsay nga pagpadagan ini. Sa samang higayon nasakripisyo ang mga gasa nga gihuptan sa tagsa tagsa, kay ang naa sa awtoridad mao na man ang nagpadagan sa tanan, samtang ang mga sakop igo lang sa pagsunod ug pagtuman. Hinuon, sa pagkakaron dunay paninguha nga mabalik ang diwa sa unang simbahan, pinaagi sa pag-umol og mga gagmayng katilingban sa simbahan. Gilaoman nga mahimo ning agianan alang sa pagbag-o dili lang sa simbahan kondili, sa mga gambalay sa sosyedad.
   
   <lbl>•9.</lbl> Gipakita sa mga tudling 9 ngadto sa 13 ang programa sa kristohanong kinabuhi. Dili ni sama sa Balaod nga nagsugo unsay angayng buhaton, apan ang mas gipaklaro ni Pablo mao ang kinaiya ug pakigrelasyon sa atong isigkaingon nga angayng batonan.
   Ang daotan...(b<pd>.</pd> <lbl>17</lbl>). Bug-at nga sugo ang pagpasaylo nga kanunayng gibungat ni Jesus. Ang mining kaalam nag-awhag nga ang daotan baslag daotan; ang dili maayong gawi baslag dili maayong gawi: ngipon sa ngipon... Mini pod nga kaalam ang pagpaningkamot nga mailhan pinaagi sa pagsagop sa pamatasan sa nagharing klase; sa pangandoy sa kinabuhi nga walay mga problemang materyal o sa ambisyon aron madato ug magamhanan.
   <lbl>•13.1</lbl> Sa daghang higayon kining tekstoha gigamit sa ubang kagamhanan pagpatuyang pagdominar ug pagsabwag sa ilang mga bakak. Gigamit ni nga katarongan aron ang katawhan mosunod lang ug mosugot sa ipakanaog gikan sa taas. Mao nga daghan ang dili ganahang mobasa ining Pamahayag ni Pablo: Unsaon man sa kagamhanan pag-alagad sa Diyos samtang nagpahimulos sa awtoridad? Dili ba, giingon man sa ubang bahin sa Biblia nga ang yawa naghatag og gahom sa iyang magsisimba? <lbl>(Lc 4:5-7; Reb 13:1-19; Jn 12:31 ug 14:30)</lbl>.
   Angayng hinumdoman nga si Pablo ug ang iyang magbabasa nagpuyo sa Romanong kagamhanan nga gidawat sa kadaghanan sa walay pupangutana. Ug kay ang matag nasod naa may kagamhanan nga responsabli sa kinabuhi sa katawhan, giingon nga ang pagtahod sa pamunoan pagtahod sa Diyos. Sa pag-ingon: ang mosukol sa awtoridad, ang buot ipasabot ni Pablo mao ang mosupak tungod ug alang sa kaugalingong kaayohan o alang sa interes sa usa ka pundok, isipon nga dili maayong katagilungsod, kay gibahinbahin nila ug gidaot ang tanan: <lbl>1 P 2:13; Tito 3:1</lbl>.
   Walay kasayoran si Pablo sa mga problema karon, sa mialsa ug nakigbisog batok sa madaugdaogong kagamhanan. Ang pamahayag ni Pablo dili alang sa nagmata sa kamatuoran, ug sa gitawag aron pagpanghimaraot sa kahiwian sa Kagamhanan. Gani misyon man ni sa binunyagan: ang pagpakabana, labi na ang pagsupak sa kagamhanan nga grabing naglapas sa kinabuhi ug sa tawhanong katungod. Hinuon kinahanglang andam siyang manubag sa sangpotanan sa gibuhat, bisan sa paghalad sa kinabuhi. Ingon ini ang gidangatan sa daghang martir nga gipasidunggan sa Simbahan, kay giisip sila sa Kagamhanan nga subersibo ug tigpasiugdag kasamok.
   ...Piniyalan...(b<pd>.</pd> <lbl>4</lbl>). Busa, importanti ang pagsusi ug pagtuki kon ang kagamhanan naghatag bag kaayohan sa kadaghanan; kon ang mga sistema ug pamalaod naghatag bag pabor sa mga dato ug gamhanan; kon naghatag bag kasayon sa pagpangurakot o kon nakapasamot ba sa kalisod sa mga kabos, kay dayag na lang nga wala ni mag-alagad sa Diyos. Atong hinumdoman ang <lbl>Is 5:7-8; 10:1-3; Am 5:7-12</lbl>.
   Gawas pa, ang tinuod nga kristyanos kinahanglang mosupak kon dunay mga politikong magmugna og kaugalingong makinarya sa politika ug ekonomiya, aron mahimo silang hari ug gamhanan ug paphaon ang mosupak sa ilang pagharihari.
   Si Jesus sa iyang bahin mibalibad pag-apil-apil sa pamolitika <lbl> (Mc 12:13-17)</lbl>. Apan wala niya badlonga ang buot manggilabot ini. Gawasnon kaayo siya sa pagsaway sa kagamhanan ug sa pagbugto sa pinakasagradong mga balaod kon nagmadaugdaogon ni.
   Sa nanglabayng siglo, ang Simbahan kanunayng nagpahimangno nga walay kagamhanan nga makahikaw sa tawo sa mga katungod ug giawhag niya ang katawhan pagmatngon sa pagpilig pamunoan alang sa kaayohan sa tanan. Ang dokumento: Ang Simbahan sa Kalibotan Karon 73-76, nagtudlo sab ining mga butanga.
   <lbl>•11.</lbl> ...kining orosa... Sa unang 30 ka tuig sa Simbahan gitoohan sa tanang kristyanos nga sa dili madugay mobalik si Jesus. Apan sa paglabay sa katuigan nga pagpinaabot ug walay nahitabo nagtoo sila nga si Jesus mahimamat sa kamatayon sa tagsa tagsa. Hinuon, sa dagan sa panahon nagkalawom ang pamalandong sa mga tawo. Dunay kaamgohan nga ang kasaysayan nagpadulong sa kataposan ug kinahanglan nga mag-andam ta sa pag-abot sa maong panahon sa pagpangilabot aron ang paghari ni Jesus masinati sa atong taliwala. Kining gahom sa Ebanghelyo nga atong gipuy-an ug gisangyaw makapadali paghingpit sa kasaysayan.
   <lbl>•14.1</lbl> Dawata ang... Ang mga kristyano sa Roma lainlaig kultura. Daghan nila nagsunod gihapon sa ilang relihiyon kaniadto. Sa katuigan, daghan ang gitudloan nga daotan ang pagkaon ini o ana, nga dili maayo ang pag-trabaho ini o anang adlawa. Kining tanan nakatuhop pag-ayo ug dili sayon nga tangtangon. Si Pablo nagpahinumdom nila sa gitudlo ni Cristo <lbl>(Mc 7:19)</lbl>, nga walay ilimnon o pagkaon nga gidili.
   Hinuon gibadlong ni Pablo ang nagkalalis mahitungod ining mga butanga. Ayawg sawaya...(b<pd>.</pd> <lbl>1</lbl>). Ang nakahimo pagbag-o, kinahanglang magtahod sa konsensya sa uban. Kon giki-nahanglan, magsakripisyo sila alang sa kaayohan sa uban. Kining kahimtanga masinati sab sa mga kristyano sa lainlaing dapit, kultura o politikanhong baroganan nga nagkahiusa pagpuyo. Higayon ni nga mapuy-an ang pagtinahoray sa usag usa.
   ...ang buhaton...(b<pd>.</pd> <lbl>23</lbl>). Ang una ug labaw sa tanan nga masunod mao ang tanlag o konsensya. Busa, importanti ang hustong pagkaumol nga konsensya: makab-ot ni pinaagi sa pagbasa sa Biblia, sa pag-apil sa mga seminar sa parokya, sa pagpaminaw sa mga wali ug sa pagtulun-an sa Simbahan: ingon man ang abli nga pagpaminaw sa dagan sa panghitabo sa kasaysayan. 
   <lbl>•15.14</lbl> Makita dinhi nga si Pablo aghop. Isip apostol ni Cristo, duna siyay awtoridad pagpanudlo. Iyang nahilot ang mga problema nga giatubang sa Simbahan sa Roma. Bisag daghan siyag ikatudlo nila, maampingon siya nga dili makamugnag pagbahinbahin o pag-indigay. Gitahod niya ang mga pangulo nga nag-ugmad sa katilingban sa Roma.
   ...isip pari...(b<pd>.</pd> <lbl>16</lbl>). Kining pulonga dili parehas og kahulogan sa mga pari karon sa Simbahan. Gilikayan sa unang kristyanos ang paggamit sa pulong "pari" alang sa ilang mga alagad aron dili hisaypan nga pareho ra sa mga pari sa Templo o sa mga pagano, nga naghalad og mga biktima isip sakripisyo alang sa Diyos. Hinuon, ining tudlinga, gitandi kanila ni Pablo ang kaugalingon. Apan dili siya sama nila nga maghimog mga ritwal ug paghalad sa altar kondili, sama ni Cristo, gihalad ang kaugalingon sa pagsangyaw ug pagdalag kahiusahan sa tanang katawhan. Mao ni ang bag-o ug matuod nga pagsimba <lbl>(12:1)</lbl> nga halad sa apostoles alang sa Diyos.
   Sa atong panahon angayng matngonan kining hilig sa magtotoo paghatag og dakong gibug-aton sa seremonyas ug liturhiya, samtang nalimtan ang lisod nga buluhaton paghiusa sa katawhang nagmata na ug nakaamgo sa dignidad sa ilang pagkatawo. Angayng timan-an nga ang naghalad sa ilang kaugalingon ining matanga sa pagsangyaw maoy magsaulog sa Eyukaristiya.
   
   <lbl>•22.</lbl> Ang iyang panaw sa Espania, nagpasabot nga molahos pa siya unahan sa Roma, ang sentro sa kaniadtong kalibotan. Makita dinhi ang kadasig ni Pablo pag-umol og bag-ong katilingban sa tanang dapit sa kalibotan, bisag dili kaayo lig-on ang iyang gibiyaan. Angay ning himoon nga sumbanan sa mga kristohanong katilingban sa Simbahan: ang pagpadalag mga misyonaryo latas sa kasikbit nga parokya; ang pagpadalag mga tawo sa ubang dapit ug nasod diin wala pa maila si Cristo, bisag nag-atubang pa silag mga problema sa kakulang sa mga pari ug ubang alagad.
   ...moadto ko...(b<pd>.</pd> <lbl>25</lbl>). Napakyas ang tinguha sa katilingban sa Jerusalem alang sa kumon nga pagpanag-iya sa ilang katigayonan <lbl>(Buhat 2:44)</lbl>. Busa, nagpasiugda si Pablo pagpangolekta sa tanang katilingban sa mga Griyego, sa tinguha nga ang inigsoong pagtinabangay makapalig-on sa relasyon tali sa Griyego nga kristyanos ug sa Judio. 
   Dili kalikayan ang mga panagbangi sa Simbahan tali sa mga grupo nga nagkalahig kultu-ra ug klase. Kasagaran lisod ang pagsinabtanay. Ang buluhaton sa gugma ang mas makapasuod bisag dili pa magkatakdo ang mga hunahuna
   <lbl>•16.17</lbl>...nangamuyo ko...(b<pd>.</pd> <lbl>17</lbl>). Ang matag sulat ni Pablo ubanan gyod og pahimangno batok sa pagkabahinbahin ug sa magsangyaw og "laing Ebanghelyo". Ang pagtulon-an sa Simbahan mao ang pagtulun-an sa apostoles, ang mga suod nga higala ni Jesus. Si Pablo nag-awhag sa pagsunod sa gitudlo sa Simbahan labi na mahitungod sa pagtoo.
   Gitapos ni sa pag-ampo sa pasalamat sa Diyos. Susama sa taastaas ug mas nahashasan nga mabasa sa sinugdan sa sulat alang sa taga Efeso.


   FILIPOS
   Ang sulat alang sa taga Filipos makapapahulay nato human sa miaging mga pahina diin si Pablo kusganong nakiglantogi ug nagtudlo. Nagpakita ni sa kaaghop ug kamasinaboton ni Pablo ug nasulat sa prisohan alang sa katilingban nga sa kanunay nagpakita niyag dakong gugma. Gibalitaan sila bahin niya ug gihangyo sa pagpuyo nga mas hiniusa.
   Dinhi mabasa ang labing inila niyang tudling: Pagbaton sa samang pagbati nga gihuptan ni JesuCristo.
   Gidawat ni Pablo ang ilang hinabang nga, nagpaila sa dako niyang pagsalig. Kasagaran, sa paglikay nga tawgog hakog, dili siya modawat og salapi ug palabihon niya ang panginabuhi sa kaugalingong paningkamot samtang nagwali siya. 
   Priso si Pablo sa pagsulat ini. Dili ta makasiguro kon sa Roma ba ni masulat sa tuig 62 (dihang nagsulat siya sa taga Efeso ug sa taga Colosas), o sa Efeso ba sa tuig 56.
   
   
   <lbl><b>1•</b></lbl> <lbl>1</lbl> Gikan ni Pablo ug Timoteo, mga alagad ni JesuCristo, ngadto sa mga balaan sa Filipos, uban sa ilang mga obispo ug dyakono, alang ninyong tanan diha ni Cristo Jesus. 
   <lbl>2</lbl> Ang grasya ug kalinaw gikan sa Diyos, atong Amahan, manaa unta ninyo. 
   <lbl>3</lbl> Nagpasalamat ko sa Diyos, sa matag higayon nga mahinumdom ko ninyo; <lbl>4</lbl> malipayon ko nga nag-ampo alang ninyo. <lbl>5</lbl> Dili ko malimtan ang inyong gipaambit nako sa pag-alagad sa Ebanghelyo gikan sa unang mga adlaw hangtod karon. <lbl>6</lbl> Kon gisugdan sa Diyos ang nindot nga buhat diha ninyo, taposon ni sa adlaw ni Cristo Jesus. 
   <lbl>7</lbl> Kini ang paglaom ko alang ninyo, kay gimahal tamo sa akong kasingkasing. Napriso man ko o nanalipod ba hinuon ug naglig-on sa Ebanghelyo, uban mo nako ug nag-ambit sa samang grasya. 
   <lbl>8</lbl> Nasayod ang Diyos nga gimahal tamo pag-ayo sa gugma ni JesuCristo. <lbl>9</lbl> Sa akong mga pag-ampo - nangayo ko nga ang inyong gugma maggiya ninyo matag adlaw sa mas lawom pang kahibawo ug mas tin-awng panabot, <lbl>10</lbl> nga maayo unta mog sumbanan sa tanang butang. Sa ingon, malimpyo ang inyong kasingkasing ug walay ikasaway ninyo sa adlaw ni Cristo. <lbl>11</lbl> Mapuno unta mo sa bunga sa kabalaan nga gikan ni Cristo Jesus, alang sa himaya ug pagdayeg sa Diyos.
   
   Si Cristo ang akong kinabuhi 
   <lbl>•12</lbl> Buot ko nga masayod mo, mga igsoon, nga ang nahitabo nako, nagsilbi pagpalambo sa Ebanghelyo. <lbl>13</lbl> Ang tinuod mao nga ang tibuok gwardya sa palasyo ug ang tua sa gawas, nahibawo nga gikadenahan ko tungod ni Cristo. <lbl>14</lbl> Gawas pa ana, ang pagkapiniriso nako nakadasig sa kadaghanan sa atong kaigsoonan. Naisog sila sa pagsangyaw sa Pulong sa Diyos atubangan sa tanan ug sa walay kahadlok. 
   <lbl>15</lbl> Tinuod nga naaghat ang uban sa paglihok tungod sa kasina. Buot silang mohagit nako. Apan ang uban nagsangyaw ni Cristo sa maayong katuyoan. <lbl>16</lbl> Nagbudlay sila tungod sa gugma ug nakaamgo nga nia ko aron pagpanalipod sa Ebanghelyo. <lbl>17</lbl> Ang uban nagsangyaw ni Cristo aron paghagit nako. Wala sila maglihok sa limpyong katuyoan. Abi nilag nakahimo sila sa akong pagkapiniriso nga labaw pang lisod. <lbl>18</lbl> Apan sa bisag unsang paagi, tim-os o dili, gisangyaw si Cristo. Tungod ini, hingpit ang akong kalipay ug wala koy gibasolan.








4







Title:Josue
   JOSUE
   Mag-uban ko ninyo
  <b><lbl>1 •</lbl></b> <lbl>1</lbl> Human mamatay si Moises, miingon si Yahweh kang Josue, anak ni Nun ug luyoluyo ni Moises: <lbl>2</lbl> "Patay na ang akong sulugoon, si Moises. Busa, miabot na ang panahon nga motabok mo sa Suba Jordan. Mouban nimo sa yuta nga akong gihatag sa mga anak ni Israel ang tanang katawhan. <lbl>3</lbl> Gihatag ko ang kayutaan nga inyong - mailog sumala sa akong saad kang Moises. <lbl>4</lbl> Inyo ang kayutaan gikan sa bukid sa Lebanon sa amihanan, padulong sa kamingawan sa may habagatan, hangtod sa dakong Eufrates sa sidlakan ug sa Dakong Dagat sa kasadpan.
   <lbl>5</lbl> Samtang buhi ka pa, way makabuntog nimo, ug ubanan tikaw sama sa pag-uban ko ni Moises. Dili tikaw biyaan o pasagdan. <lbl>6</lbl> Pagmaisogon ug pagmadasigon, kay hatagan ko ang maong katawhan sa yuta nga gipanumpaan ko sa ilang katigulangan nga ihatag ko kanila. <lbl>7</lbl> Busa, batoni ang kaisog ug tumana sa tinud-anay ang Balaod nga gihatag kanimo ni Moises, akong sulugoon. Ayawg simang sa tuo o sa wala, ug molampos ka bisag asa ka paingon.
   <lbl>8</lbl> Basaha kanunay ang libro sa Balaod ug pamalandongi adlaw ug gabii aron sa tinud-anay makatuman ka sa iyang gisulti. Sa ingon masubay ang imong mga laraw ug molampos ka sa tanan. <lbl>9</lbl> Akoy nagsugo nimo busa, pagmalig-on ug pagmaisogon. Ayawg kurog ug ayawg kahadlok, kay uban nimo si Yahweh, imong Diyos, bisag asa ka padulong.
   <lbl>10</lbl> Gimandoan ni Josue ang mga kalihim sa katawhan: "Ipahibalo ni sa tibuok katawhanv: <lbl>11</lbl> Paghipos og igong pagkaon, kay human sa tulo ka adlaw molabang mo sa Suba Jordan ug mosulod sa yuta nga ihatag kaninyo ni Yahweh, inyong Diyos."
   <lbl>12</lbl> Miingon si Josue sa mga tribu ni Ruben, Gad ug sa katunga sa tribu ni Manases: <lbl>13</lbl> Hinumdomi ang gisugo kaninyo ni Moises, ang sulugoon ni Yahweh. Gipaangayan mo ni Yahweh og dapit nga kapahulayan ug gihatag kaninyo ang tibuok kayutaan. <lbl>14</lbl> Pabilin anang dapita sa Jordan, ang yuta nga gihatag kaninyo ni Moises, ang kababayen-an ug kabataan ingon man ang kahayopan. Apan manabok ang mga isog nga sangkap sa hinagiban. Pag-una sa inyong kaigsoonan ug tabangi sila <lbl>15</lbl> hangtod nga papahulayon sila ni Yahweh sama sa gibuhat niya karon aron mabuntog nila ang yuta nga gihatag ni Yahweh, atong Diyos. Balik nya mo sa yuta nga gihatag ni Moises ug panag-iyaha ang maong yuta sa sidlakan sa Jordan."
   <lbl>16</lbl> Mitubag sila: "Buhaton namo ang imong gisugo ug moadto mi bisag asa nimo ipadala. Sama nga nagmasinugtanon mi ni Moises, magmasinugtanon pod mi nimo. <lbl>17</lbl> Ubanan ka ni Yahweh, imong Diyos, ingon nga nag-uban siya ni Moises. <lbl>18</lbl> Mamatay ang mosupak sa imong mga pulong ug dili mosunod nimo. Busa, batoni ang kaisog ug ayawg katalaw.
   
   Sugilanon ni Rahab
   <b><lbl>2 •</lbl></b> <lbl>1</lbl> Nagpadala si Josue sa hilom og mga espiya gikan sa Setim ug gisugo: "Lakaw ug susiha pag-ayo ang kayutaan ilabi na ang syudad sa Jerico."
   Busa, nangadto ang mga espiya. Sa Jerico mipaingon sila sa balay ni Rahab, ang puta. <lbl>2</lbl> Apan dihay nakasugilon sa hari sa Jerico: "May pipila ka Israelita nga nia dinhi karong gabhiona aron pagpaniid nato." <lbl>3</lbl> Busa, nagpadalag mensahe ang hari kang Rahab: "Papahawaa ang mga lalaki nga naa sa imong balay karon, kay naniid sila nato." <lbl>4</lbl> Apan gitagoan sila sa babaye. Busa, giingnan niya ang gipadala sa hari: "Tinuod nga may nanganhi, apan wala ko masayod diin sila gikan. <lbl>5</lbl> Sa kilumkilom na, sa wala pa tak-opi ang mga ganghaan sa syudad, namahawa sila. Ambot og asa sila paingon. Hinuon, kon magdali mo, basig maapsan pa sila." <lbl>6</lbl> Gitagoan sila sa babaye sa atop sa balay ilalom sa mga lindog sa lino nga gihipos didto.
   <lbl>7</lbl> Nanglakaw ang nanggukod aron pagpangita nila sa dalan padulong sa walog sa Jordan. Sa paggawas nila mao poy pagtak-op sa mga ganghaan sa syudad.
   <lbl>8</lbl> Giadto sa babaye ang gitagoang mga espiya ni Josue ug <lbl>9</lbl> giingnan: "Nasayod ko nga kining yutaa gihatag kaninyo ni Yahweh, inyong Diyos. Apan nahadlok mi. Ang mga lumolupyo dinhi nangurog sa inyong atubangan. <lbl>10</lbl> Nasayod mi giunsa pagpauga ni Yahweh ang tubig sa Pulang Dagat aron makatabok mo sa paggawas ninyo sa Ehipto. Nasayod sab mi unsay inyong gibuhat sa duha ka haring Amorreo, si Sijon ug si Og, nga nagpuyo sa pikas bahin sa Jordan. Sa tunglo lang ninyo nalaglag sila.
   <lbl>11</lbl> Nalisang mi sa mga taho nga among nadawat ug nawad-an sa kaisog ang tagsa tagsa namo tungod ninyo. Kay si Yahweh tua man sa langit ingon nga nia siya sa yuta.
   <lbl>12</lbl> Karon panumpa mo sa ngalan ni Yahweh. Ingon nga nagmatinud-anon ko ninyo, pagmatinud-anon sab mo sa akong tribu. <lbl>13</lbl> Ampingi ang kinabuhi sa akong amahan, inahan, mga igsoong lalaki ug babaye ug ang tanang kabtangan.
   <lbl>14</lbl> Mitubag ang mga espiya: "Dili gani ka mobutyag sa among katuyoan, bayran namog kinabuhi ang kinabuhi inigtugyan ni Yahweh kanamo ining yutaa. Tagdon ka namog maayo ug kaluy-an."
   <lbl>15</lbl> Gipakanaog sila sa pisi nga diha sa bentana, kay diha man ang balay sa may paril sa syudad. <lbl>16</lbl> Miingon siya: "Pangadto mo sa kabukiran aron dili makatagbo sa naggukod ninyo. Tago una sulod sa tulo ka adlaw hangtod nga makabalik na sila. Unya, makapanglakaw na mo." <lbl>17</lbl> Mitubag sila: "Tan-awag unsaon namo pagtuman ang among gipanumpa. <lbl>18</lbl> Inigsulod namo ining yutaa, ihikot kining pulang baat sa bentana timaan sa among giikyasan. Dad-a dinhi ang imong amahan, inahan, mga igsoong lalaki ug babaye ug ang tanan mong kaparyentihan. <lbl>19</lbl> Kon may mogawas sa balay, manubag siya sa iyang kamatayon ug wala miy tulobagon. Apan kon may patyon sulod sa balay, moabot unta namo ang silot sa kamatayon. <lbl>20</lbl> Pagmatngon sa dili pagbutyag sa among laraw. Kon buhaton ni dili mi manu-bag sa among gipanumpaan." <lbl>21</lbl> Ug miingon si Rahab: "Amen!" sa ilang gipanulti. Sa nakalakaw na sila, gihigot niya ang pulang baat sa bentana.
   <lbl>22</lbl> Nangadto sa kabukiran ang mga lalaki ug nanago sulod sa tulo ka adlaw hangtod nga namauli ang naggukod nila. Nakawang lang ang pagpangita nila, kay wala sila makit-i. <lbl>23</lbl> Unya, nanglugsong ang duha ka espiya. Mitabok sila sa Suba Jordan ug nangadto kang Josue, anak ni Nun, ug misugilon sa nahitabo sa ilang tahas. <lbl>24</lbl> Giingnan nila si Josue: "Gihatag na kanato ni Yahweh ang tibuok kayutaan. Nagkurog sa kahadlok ang mga lumolupyo ini."
   
   Pagtabok sa Jordan
  <b><lbl>3 •</lbl></b> <lbl>1</lbl> Sayo sa buntag, mibangon si Josue. Uban sa tibuok katawhan sa Israel nanglakaw sila gikan sa Setim hangtod sa Suba Jordan ug nagkampo dinhi, samtang naghulat pagtabok sa suba.
   <lbl>2</lbl> Human sa tulo ka adlaw, milibot sa kampo ang mga opisyal <lbl>3</lbl> ug misugo sa mga Israelita: "Kon molabang na ang Arka sa Kasabotan ni Yahweh nga giyayongan sa kaparian sa tribu ni Levi, sunod mo, <lbl>4</lbl> kay wala pa mo masinati sa agianan. Apan pagintangi nig mga 1,000 ka metro. Ayawg paduol."
   <lbl>5</lbl> Giingnan ni Josue ang mga Israelita: "Hinloa ang kaugalingon, kay ugma makig-uban ninyo si Yahweh. Naa siya taliwala ninyo, naghimog mga kahibulongan." <lbl>6</lbl> Ug gisugo ni Josue ang kaparian: "Dad-a ang arka sa kasabotan ug tabok sa suba, una sa katawhan."
   <lbl>7</lbl> Miingon si Yahweh kang Josue: "Karong adlawa himoon tikawng bantogan sa mata sa Israel. Unya, masayod sila nga giubanan tikaw ingon sa pagpakig-uban ko ni Moises. <lbl>8</lbl> Sugoa ang mga pari nga nagdala sa arka sa Kasabotan: Inig-abot ninyo sa Suba Jordan, barog sa tubig nga way lihuklihok." <lbl>9</lbl> Ug giingnan ni Josue ang mga Israelita: "Duol ngarig dyotay. Paminawa ang mga pulong ni Yahweh, atong Diyos. <lbl>10</lbl> Nagkinahanglan ba mog timaan nga si Yahweh, Diyos nga buhi, naa sa taliwala ninyo? Gipapahawa niya sa inyong atubangan ang mga Kananeo, Heteo, Heveo, Perezeo ingon man ang Gergeseo, Jebuseo ug Amorreo. <lbl>11</lbl> Tan-awa, mag-una ninyo ang arka sa Kasabotan sa Ginoo sa tibuok kalibotan pagtabok sa Suba Jordan. <lbl>12</lbl> Karon pagpilig 12 ka lalaki gikan sa 12 ka tribu, usa sa matag tribu. <lbl>13</lbl> Kon ang mga pari nga nagdala sa arka sa Ginoo sa tibuok kalibotan molusad na sa tubig sa Jordan, mohunong pag-agas ang tubig gikan sa ibabaw ug mopundo sa unahan."
   <lbl>14</lbl> Sa paggawas sa katawhan sa ilang kampo aron pagtabok sa Jordan, nag-una ang mga pari nga nagdala sa arka sa Kasabotan. <lbl>15</lbl> Dako kaayo ang tubig sa Suba nga miawas sa tampi, kay ting-ani man to sa sebada. Bisan pa ana, sa paglusad na sa suba sa nagdala sa Arka ug pagtugsad sa tiil sa tubig, mihunong nig agas gikan sa ibabaw.
   <lbl>16</lbl> Nagpundo ang tubig ug natibuok, dili layo kaayo adtong dapita, duol sa Adam, kasikbit nga syudad sa Sartan. Hingpit ang paghunong sa tubig nga nag-agas padulong sa Patayng Dagat. Mao nga nakatabok ang katawhan sa pikas daplin sa Jerico. <lbl>17</lbl> Ang mga pari nga nagdala sa Arka sa Kasabotan nagpabilin sa tunga sa naugang suba hangtod nga nakatabok sa Jordan ang tanang Israelita.
   
   <b><lbl>4</lbl></b> <lbl>1</lbl> Sa pagtabok na sa tibuok katawhan, <lbl>2</lbl> misulti si Yahweh kang Josue: "Pagpilig 12 ka lalaki, usa gikan sa matag tribu. <lbl>3</lbl> Sugoa sila: Pagkuhag 12 ka bato sa Suba Jordan, sa gitindogan gyod sa mga pari. Dad-a ni ug ibutang sa dapit nga inyong kampohan karong gabii."
   <lbl>4</lbl> Gitawag ni Josue ang 12 ka lalaki nga iyang gipili sa 12 ka tribu sa Israel <lbl>5</lbl> ug gisugo: "Pangadto mo sa Arka, sa may taliwala sa suba ug pagkuhag mga bato: usa sa matag tribu, ug pas-ana. <lbl>6</lbl> Magpabilin ning timaan alang ninyo sa nahitabo karon. Kon mangutana ang kabataan ugma damlag: "Unsay kahulogan ining mga batoha alang nila? <lbl>7</lbl> Tubaga sila: "Sa pagtabok sa Arka ni Yahweh sa Suba Jordan, nabahin ang tubig sa atubangan. Handomanan ni sa kahangtoran alang sa mga Israelita."
   <lbl>8</lbl> Gituman sa mga Israelita ang gisugo ni Josue. Namunit silag 12 ka bato sa taliwala sa suba Jordan, usa sa matag tribu sa Israel sumala sa gisugo ni Yahweh kang Josue; gidala sa kampo ug gipahimutang didto.
   <lbl>9</lbl> Nagpundok sab si Josue og 12 ka bato taliwala sa Suba Jordan sa gitindogan sa mga pari nga nagdala sa Arka sa Kasabotan. Nia pa ni hangtod karon. <lbl>10</lbl> Nagbarog taliwala sa Jordan ang mga pari nga nagdala sa Arka hangtod nga nahumag sulti si Josue sa gisugo kaniya ni Yahweh, nga mao sab ang gisugo ni Moises. <lbl>11</lbl> Sa nakatabok na ang tanang Israelita sa suba, gipatabok sab ang Arka. Nag-una gihapon sa Katawhan ang kaparian.
   <lbl>12</lbl> Nag-una ang mga lalaki sa tribu ni Ruben, Gad ug katunga sa tribu ni Manases, sangkap sa mga hinagiban sumala sa gisugo ni Moises. <lbl>13</lbl> Mokabat nig 40,000 ug nagmartsa atubangan ni Yahweh hangtod sa kapatagan sa Jerico andam sa pagpakiggubat.
   <lbl>14</lbl> Anang adlawa mipasidungog si Yahweh kang Josue atubangan sa tibuok Israel. Sukad adto gitahod na siya ingon nga gitahod si Moises sa tibuok niyang kinabuhi.
   <lbl>15</lbl> Miingon si Yahweh kang Josue: <lbl>16</lbl> "Sugoa ang mga pari nga nagdala sa Arka sa Diyosnong Pulong sa paghaw-as na sa Jordan." <lbl>17</lbl> Busa, gisugo sila ni Josue sa paghaw-as. <lbl>18</lbl> Sa nakahaw-as na ug midapat na ang tiil sa daplin sa suba nibalik pod ang tubig sa Jordan nga nag-awas sama sa naandan.
   <lbl>19</lbl> Ika-10 nga adlaw to sa unang bulan sa paghaw-as sa katawhan sa Jordan. Nagkampo sila sa Guilgal, ang utlanan sa sidlakang bahin sa Jerico <lbl>20</lbl> ug gipundok ni Josue didto ang 12 ka bato gikan sa taliwala sa suba Jordan.
   <lbl>21</lbl> Miingon si Josue sa mga Israelita: "Inigpangutana sa inyong kabataan ugma damlag unsay kahulogan ining mga batoha, <lbl>22</lbl> suginli sila nga sa pagtabok sa mga Israelita sa suba Jordan wala mabasa ang ilang tiil. <lbl>23</lbl> Gipauga ni Yahweh, atong Diyos, ang tubig sa Jordan sa among atubangan sama sa gibuhat niya sa Pulang Dagat nga gipauga sa among atubangan aron makatabok mi. <lbl>24</lbl> Gibuhat ni aron ang katawhan ining yutaa masayod sa gahom ni Yahweh, atong Diyos. Ug aron mahadlok sab mo niya sa kahangtoran."
   
   Gituli ang mga Israelita sa Guilgal
  <b><lbl>5</lbl></b> • <lbl>1</lbl> Nasayod ang mga hari sa mga Amorreo sa kasadpan sa Jordan ug ang tanang hari sa Canaan nga nagpuyo sa kasikbit nga yuta sa dagat Mediteraneo giunsa pagpauga ni Yahweh ang suba Jordan atubangan sa mga Israelita hangtod nga nakatabok sila. Busa, nawad-an silag kaisog ug kadasig pagpakig-atubang sa mga Israelita.








4







Title:Roma (9)
   ...wala man mo...(b<pd>.</pd> <lbl>15</lbl>). Ang Espiritu magbag-o sa atong pagkatawo ug gawi atubangan sa Diyos. Naila siya karon isip ang modala nato sa malipayon ug gawasnong pagsangpit og "Amahan" sa Diyos, sama sa gitudlo ni Cristo.
   Ang tanang...(b<pd>.</pd> <lbl>19</lbl>). Dihang gibuhat sa Diyos ang tawo, gisugo siya pagdumala sa tanang binuhat. Busa, gidumala sa masalaypon ang kalibotan. Apan ang sala nakatakod sa bisag unsa nga tandogon. Ang Biblia mismo nakamatikod nga ang kauswagan sa mga nasod, kanunayng magdalag kaulipnan ug pahimulos; ang nakaplagan sa sensya gipanggamit aron pagdaot sa minilyong kinabuhi sa mga gubat sa tibuok kalibotan. Tan-awag unsay nahitabo sa kinaiyahan ug kahanginan: hinuktokig pila ka milyon ka kinabuhi ang nakalas sa mga gubat ginamit ang mga sentipikong kahimanan sa gubat. Giingon ni Pablo nga kining kalibotana nga nahugawan sa sala, mabag-o ug mabalaan kon moabot ang pagkabanhaw.
   ...ang tanang binuhat...(b<pd>.</pd> <lbl>22</lbl>). Wala tay nakita nga malinawong pag-uswag sa kalibotan kondili, ang panagbangi, ang dinumtanay ug kabangis, kay kining kalibotana dili pinuy-anang molungtad sa mga anak sa Diyos. Apan dapit sa pag-antos, sa pakigbisog ug sa kangitngit nga nag-andam nato sa gitagana sa Diyos: "ang adlaw kanus-a ang Diyos mosagop ug magluwas nato sa hingpit".
   
   <lbl>•26.</lbl> ...kay wala ta... Ang pag-ampo dili lang ang pagbungat sa mga pulong ug ang pagpangayo. Alang ni Pablo, ang mga pulong dili importanti kondili, ang lawom nga pangandoy sa Espiritu sa Diyos sa atong kailadman.
   Ang Espiritu...(b<pd>.</pd> <lbl>26</lbl>). Maayo nga atong ipadayag sa Diyos ang mga problema ug kabalaka, ginamit ang mga pulong nga dinasig sa Espiritu, apan mas maayo kon ang Espiritu magdasig nato sa paghilom diha sa pag-ampo, samtang ang Diyos nagpaambit sa iyang kalinaw.
   <lbl>•28.</lbl> ...sa kataposang bahin gisaysay ni Pablo ang buhat sa Diyos pinaagi sa iyang Espiritu. Apan sa pagkatinuod ang grasya sa Amahan nagtuhop nato sa tanang higayon sa atong kinabuhi. Walay hitabo sa kalibotan, sa katilingban, sa pamilya ug sa atong kinabuhi nga sulagma lang, kay gibut-an ning daan.
   Busa, ang gipili...(b<pd>.</pd> <lbl>30</lbl>). Gitagaag gibug-aton ni Pablo ang pagtagad sa Amahan sa tagsa tagsa nato!
   Dunay naghunahuna nga dili gyod ta gawasnon ug ang gipili sa Diyos sa takulahaw lang nangaluwas. Wala ipasabot dinhi nga dunay gipili aron maluwas, samtang may gipili pod nga dili maluwas. Giingon ni Pablo nga gipili sila aron makaila ni Cristo: lahi ra ni sa kaluwasan.
   Sa pagtawag...(b<pd>.</pd> <lbl>30</lbl>). Sukad pa sa sinugdan sa kalibotan nakaila na nato ang Diyos diha ni Cristo. Layo ni kaayo sa tawhanong ginikanan! Nakaila na ang Diyos ug nagmahal nato sukad sa pagbuhat nato. 
   Bisag unsang paagiha nga nakaila ta ni Cristo, personal ning pagtawag sa Diyos nga naghatag natog higayon sa pagtoo.
   ...gisantos...(b<pd>.</pd> <lbl>30</lbl>). Sa ato pa, bisag unsay maayo dinhi nato ug makapahimuot niya, kana iyang hinatag. Ang gingharian sa Diyos mas lapad ug malukpanon kay sa Simbahan. Ang labing daghan sa katawhan wala makaila ni Cristo ug sa Ebanghelyo. Apan nasayod ang Diyos unsay buhaton aron magiyahan sila ug maluwas; kay ang sakripisyo ni Cristo nagluwas sa tanang katawhan. Nagpahinumdom lang si Pablo sa mga magtotoo, nga ang pagtoo ni Cristo personal nga gasa; dili unta sila mawad-ag kadasig.
   Basaha sab ang komentaryo sa <lbl>9:14</lbl>.
   ...kinsay batok nato (b<pd>.</pd> <lbl>31</lbl>)? Naghunahuna si Pablo sa mga daotang pwersa nga naglibot ug kanunayng nagtukmod nato. Naghunahuna siya sa adlaw sa Hukom kanus-a ang daotang espiritu nga magsusumbong, moatubang nato uban sa kasaypanan nga atong nabuhat. Naghunahuna siya sa nahasol natong tanlag nga kanunayng nagtulisok nato. Ang gugma ug pasaylo ni Cristo mas gamhanan pa ining tanan. Dili angay nga ang magtotoo mahasol sa nabalikbalik nga kalapasan, ni magduhaduha sa gugma sa Diyos. Mahinungdanon nga naa kanunay ang matinud-anong paninguha sa pagpuyo subay sa kamatuoran.
   <lbl>•9.1</lbl> Sa iyang pagkaJudio, miambit si Pablo sa kahingawa sa ubang Judio nga mitoo ni Cristo. Nganong wala man dawata sa piniling katawhan ang ilang Manluluwas? Kon pinili pa silang katawhan nganong dyotay ra nila ang gipili?
   Susama ra ning kahingawaa sa mga banayng katoliko kon ang anak dili na mosimba o moingon nga nawad-ag pagtoo. Kahasol sab ni sa misyonaryo: ang lubasan ug hinimbahon maoy labing lisod sangyawan sa pagbag-o, ug ang mobabag nga masangyawan ang taga gawas.
   Nahitabo ni, kay ang pagtoo dili man lang samag kabilin o kahibawo nga ipasa sa ginikanan ngadto sa mga anak. Ang pagtoo gasa sa Diyos. 
   
   <slbl>•14.</lbl> Gisubli ni Pablo ang iyang giingon sa <lbl>8:28</lbl>. Ang pag-ila ni Cristo gasa nga ihatag sa Diyos sa gusto niyang hatagan. Apan kon dili niya ihatag kining grasya, may lain siyang ihatag sa magdala gihapog kaluwasan bisag wala makaila ni Cristo.
   Ang katarongan nga gibasi sa istorya ni Jacob ug Esau, nagkahulogan nga gipalabi si Jacob kang Esau tungod sa gitakdang misyon <lbl>(12)</lbl>. Sa tudling 13, kinutlo kang <lbl>Mal 1:3</lbl>, si Jacob ug si Esau wala magpasabot og duha ka tawo, ug ang usa gisalikway sa Diyos, apan istorya ni sa duha ka nasod, ang Israel ug Edom.
   Sa samang paagi sa <lbl>9:17</lbl>, giingon nga gipagabi sa Diyos ang kasingkasing ni Paraon. Alang sa mga Hebreo ang kasingkasing simbolo sa pangisip. Busa, nagpasabot ni nga gitugtan sa Diyos nga magpabiling gahig ulo si Paraon alang sa iyang kaparotan. Wala ni magkahulogan nga ang Diyos mismo nagtukmod sa tawo sa pagpakasala o pagdala nato sa impyerno.
   
   PREDISTINASYON 
   Daghan ang mogamit sa mga pulong ni Pablo ug sa ubang teksto sa Biblia aron pagmatuod sa pagtulon-an nga dili ta gawasnon ug, kon gibuhat ta sa Diyos aron ihulog sa impyerno, wala tay mahimo. Unsaon man nato paghigugma sa kinasingkasing sa ingon ining Diyos?
   Kon ang Diyos nagtawag nato sa personal nga relasyon sa gugma ug kamaunongon tali niya <lbl>(Os 2:21)</lbl>, tungod ni kay gawasnon man ta ug responsabli <lbl>(Sir 15:14)</lbl>. 
   Mahitungod ining pagtulon-ana, moingon ta:
   -	ang Diyos nga dili kinutohan sa panahon nahibawo ug nagpiho sa samang higayon sa sinugdan ug kataposan sa matag usa nato. Walay kinabuhing naparot tungod sa pagpasagad o sa daotang pagtoo sa Diyos. <lbl>(Rom 8:28; Santiago 1:13)</lbl>. Walay bisag kinsa nga makapugong sa maluwasnon niyang laraw <lbl>(Rom 8:15)</lbl>.
   -	ang atong kaluwasan gasa sa Diyos. Walay makatoo ug makapahimuot sa Diyos gawas kon gitawag siya: <lbl>Rom 11:15; Fil 2:13</lbl>. Walay angayng manghambog gumikan sa iyang katakos ug angayng mangayog ganti <lbl>(Ef 2:9; Fil 3:9)</lbl>.
   -	ang Diyos aktibo sa tanan dinhi nato kon abli lang ta sa iyang kalihokan. Kadtong sirado ug nagdumili pagdawat mao ra poy manubag sa ilang kaalaot. Busa, ang Simbahan nagtudlo sa predistinasyon aron pagpadayag ining maluwasnong buhat. Itandi ang <lbl>Mt 25:34</lbl>, ang gingharian nga giandam alang ninyo sa <lbl>25:41</lbl> - ang kayo nga giandam alang sa yawa.
   Busa, dili angayng parehason ang duha ka lainlaing kahulogan sa predistinasyon: alang ni Pablo, may kalabotan ni sa mahigugmaong laraw sa Diyos sukad pa sa sinugdan. Basaha ang komentaryo sa <lbl>Ef 1:5</lbl>.
   Dili ni sama sa pagtulon-an nga mibutho sa ika16 ka siglo sa panahon ni Luther, Calvin ug ubang katoliko nga teyologo. Naghunahuna sila nga ang katawhan gilainlain nang daan sa Diyos: ang maluwas ug ang silotan sa impyerno. 
   Niining paagiha ang tawo walay mahimo sa iyang padulngan, kay ang tanan ubos man sa panalangin o sa tunglo sa Diyos.
   Akong tawgog...(b<pd>.</pd> <lbl>25</lbl>). Sama ni sa <lbl>1 P 2:10</lbl>. Wala isalikway sa Diyos ang Israel, bisag wala ilha sa mga Judio ang ilang Manluluwas, aron magpadayon pagtuman sa misyon sa kalibotan. Hinuon, ang mga dili Judio sa tanang dapit sa kalibotan magtukod og bag-ong katawhan sa Diyos.
   ...pipila lang...(b<pd>.</pd> <lbl>27</lbl>). Ang mga Judio nga mitoo ni Cristo, angayng magpasalamat sa Diyos nga gitawag sila, imbis magbagulbol. Ang Diyos nagluwas sa kalibotan pinaagi sa gagmayng mga pundok. Bisan gani sa Simbahan, dyotay ra ang nagsunod sa Ebanghelyo, kay grasya man ni sa Diyos.
   Gipatin-aw ni Pablo nganong nawani sa mga Judio ang katuyoan sa Balaod (b<pd>.</pd> <lbl>31</lbl>). Kay buot silang mabalaan sa kaugalingon rang paningkamot. Niini, daghang kristyanos karon parehas ra nila. Nasiguro sila sa ilang mga buhat ug nakontento sa ilang kinabuhi.
   <lbl>•10.1</lbl> Gipadayon pagpadayag ni Pablo ang kamaduhaduhaon sa mga Judio, ginamit ang susamang paagi sa pangatarongan sa mga Judio sa iyang panahon.
   
   ANG PADULNGAN SA MGA JUDIO
   <lbl>•11.25</lbl> Ang mga tudling <lbl>11:11</lbl> ug <lbl>11:25</lbl> naghisgot sa padulngan sa mga Judio. Ang tinuod mao nga daghan sa mga Judio wala modawat ni Cristo. Sa ngadtongadto, sumala sa panagna ni Cristo, ang mga Judio nagkatibulaag sa tibuok kalibotan, ug nahimong katawhang walay yuta. Nahiusa lang sila sa Balaod, mga tradisyon ug labaw sa tanan sa kasigurohan nga gipili sila nga katawhan sa Diyos sa tanang kanasoran sa kalibotan.
   Sa kaulahian, ang mga Judio gilutos ug gipuo sa daghang nasod, ug sa kristyanong kanasoran gitukmod sa panatiko nilang tinoohan. Usahay gipugos sila pagsagop sa kristohanong pagtoo. Ang ubang kristyanos nag-isip nga kining nahitabo sa mga Judio silot tungod sa gibuhat sa ilang katigulangan pagpatay ni Cristo busa, ang mga Judio dili na katawhan sa Diyos, ug ang ilang tinoohan walay pulos.
   Apan karon nga napamalandongan nag maayo ang ilang kahimtang, miila ta nga ang pagkakatawhan sa Diyos sa mga Judio wala mahunong. Gani, daghan silag natampo natong kristyanos: ang diyosnong mga gawi ug mithi nga angay tang huptan. Sa daghang higayon kitang kristyanos dili magkadimao ug maglibog pag-ila sa iya sa panggamhanan ug sa relihiyon, hangtod nga madala ta sa pagsagop og mga kawsa nga kasagaran sa diwa sa Ebanghelyo. Samtang ang mga Judio, adtong panahona walay armas ug kaugalingong yuta, apan nagpabiling nahiusa sa pagtoo bisan pa sa panglutos. Diha nga ang kristyanos nahiluna na sa pagpuyo, mao ray ilang gilantaw ang pamatasan nga angayng puy-an sa ilang tinoohan ug laktod silang nalimot pagpangandam alang sa pagbalik ni Jesus. Sa usa ka bahin, ang mga Judio nahingawa pag-atubang sa kalibotan. Gipanghimaraot nila ang pagsimbag diosdios nga supak sa hustisya; ang mining nasyonalismo, ang pagsimba sa mga armas ug militarismo, ang pagsimba sa kadagkoan sa nasod ug sa tinoohan.
   Makita nga ang tinoohan sa mga Judio dili patay, kay alang nila, ang Biblia tinubdan sa kinabuhi. Morag gitandi ni Pablo ang kalainan sa panglantaw tali sa mga Judio ug Kristyanos. Ang mga Judio wala na magpaabot og Manluluwas. Alang nila, ang gihisgotang Mesiyas sa Biblia mao ang piniling katawhan. Sa hinugpong, silay moluwas sa kalibotan, ug padayon silang nagpaabot sa masaarong kalibotan, apan dili hingpit nga makab-ot. Sa lain, ang mga kristyano naglaom sa mas maayong kalibotan, uban sa kasayoran nga ang gingharian sa Diyos miabot na, apan hingpiton pa sa umaabot; diha ni Cristo nahuptan nato ang tanan.
   Giklaro pag-ingon ni Pablo nga sa kataposan sa panahon ang nasod sa Israel mahiusa ra uban ni Cristo ug nga maamgohan ra sa mga Judio ug Kristyanos nga ang duha ka nagkalahing kasaysayan, sa tinooray, usa ra.
   
   <lbl>•12.1</lbl> ...pagtugyan... Ang usag usa ka kristyano gitawag aron mahimong katumanan sa mga laraw sa Diyos. Ang gibuhat matag Dominggo (bisag unsa ni ka importanti), dili mao ang pagsimba ug ang mga katungdanan alang sa Diyos kondili, ang adlaw adlawng pakigrelasyon sa isigkatawo.
   Ayawg sunod (b<pd>.</pd> <lbl>2</lbl>). Atong makita nga adlaw adlaw gilibotan ta sa lainlaing pwersa sa gawas: mga bag-ong urog, kanta, sayaw, pasundayag, ubp: naay malinglahong mga propaganda sa mga negosyo ug politika: mga plano sa kagamhanan, mga langyawng implowensya ug daghan pa... Kasagaran, nagtisok nig mini nga mithi ug panglantaw ug nahimong sama sa droga nga naglamat nato pagtan-aw sa kamatuoran nga wala mahibaw-i nga nagpugong sa atong kagawasan ug paglambo. Supak ni sa katawhanon, ug sa kristohanong diwa; supak sa pangkatawhang interes. Apan ang tawo dali rang madala tungod sa kakusog sa bul-og sa sulog: "kay nagbuhat ang kadaghanan, nganong dili ko?" Busa, talagsa ra ang mosulay pagpakigbisog batok sa daotan. Ang kristyano kinahanglang makaamgo kanunay ug andam pagsupak sa bisag unsang pwersa nga mopahilayo niya pagtubag sa iyang tawag. Kinahanglang dili siya maulipon ining kalibotana.
   ...usba ang...(b<pd>.</pd> <lbl>2</lbl>). Ang pagbag-o wala magpasabot og pagbinuotan ra o pagminaayo: wala ni magpasabot og pagtinarong ra ug pagbiya sa mga bisyo kondili, sa tibuok ug radikal nga kabag-ohan sa tawo, lakip sa pagsalmot sa kalihokan nga magbag-o sa katilingban ug kalibotan. Busa, una sa tanan, importanti nga batonan ang bag-ong panabot ug sukdanan sa kahulogan sa atong pagpakabuhi. Ang bunyag naghatag natog posibilidad nga mahimong mga bag-ong binuhat; ug nga inabagan sa Diyos, mabag-o ang atong panghunahuna. Basaha sab ang <lbl>Ef 4:3</lbl>.








4







Title:Juan (5)
   <lbl>26</lbl> Miingon sila, "Unsay gibuhat niya? Giunsa pagpabuka niya ang imong mata?" <lbl>27</lbl> Mitubag siya, "Nakasulti na ko, apan dili mo mamati. Nganong buot mong makadungog pag-usab? Buot ba mo nga maiyang tinun-an?" 
   <lbl>28</lbl> Unya, giinsulto siya, "Hala, pagpakatinun-an niya. Mga tinun-an mi ni Moises. <lbl>29</lbl> Nasayod mi nga ang Diyos nakigsulti ni Moises, apan wala mi masayod diin gikan kining tawhana." 
   <lbl>30</lbl> Mitubag ang tawo, "Makapatingala kaayo nga wala mo masayod diin siya gikan, apan gipabuka niya ang akong mata! 
   <lbl>31</lbl> Nasayod ta nga dili maminaw ang Diyos sa makasasala, maminaw lang siya sa nagpsidungog niya ug nagtuman sa iyang kabubut-on. <lbl>32</lbl> Sukad masukad wala pa igdungog nga may nakapabuka sa mata sa nahimugsong buta. <lbl>33</lbl> Kon dili siya gikan sa Diyos, wala siyay mahimo." 
   <lbl>34</lbl> Mitubag sila, "Natawo ka nga makasasala. Karon ikaw pay motudlo namo!" Ug ila siyang giabog. 
   <lbl>35</lbl> Nakadungog si Jesus nga ilang gihinginlan ang kanhi buta. Unya, nakit-an ni Jesus ang tawo ug giingnan, "Mitoo ka ba sa Anak sa Tawo?" <lbl>36</lbl> Mitubag siya, "Kinsa siya, aron makatoo ko niya?" <lbl>37</lbl> Miingon si Jesus, "Nakakita ka niya ug nakigsulti siya nimo karon." <lbl>38</lbl> "Mitoo ko, Ginoo," miingon ang tawo. Unya, gisimba niya si Jesus. <lbl>39</lbl> Miingon pa gyod si Jesus, "Mianhi ko ining kalibotana aron pagtuman sa usa ka hukom, makakita ang buta, ug mabuta ang makakita." <lbl>40</lbl> Pipila sa mga Pariseo nga diha sa duol mitindog ug nangutana, "Mga buta ba mi? <lbl>41</lbl> Mitubag si Jesus, "Kon buta pa mo, wala unta moy sala; karon nga miingon mong, 'nakakita mi,' nagmatuod ni sa inyong sala. 
   
   Ang maayong magbalantay 
   <b><lbl>10 •</lbl></b> <lbl>1</lbl> Sa pagkatinuod sultihan tamo, ang dili moagi sa pultahan inigsulod sa toril sa mga karnero ug mokatkat sa laing agianan, tulisan ug kawatan. <lbl>2</lbl> Ang magbalantay sa mga karnero moagi sa pultahan. <lbl>3</lbl> Ablihan siya sa portero ug maminaw ang mga karnero sa iyang tingog. Tawgon niya ang mga karnero sa ngalan ug pagawson. <lbl>4</lbl> Kon nadala na niya ang iyaha, mag-una siya ug mosunod ang mga karnero, kay nakaila man sila sa iyang tingog. <lbl>5</lbl> Dili ni mosunod sa dumuduong, modagan hinuon, kay wala man mailhi ang tingog sa dumuduong." 
   <lbl>6</lbl> Gigamit ni Jesus kining sambingaya, apan wala sila makasabot sa iyang gisulti. <lbl>7</lbl> Miingon si Jesus, "Sa pagkatinuod sultihan tamo, Ako ang magbalantay sa mga karnero. <lbl>8</lbl> Mga kawatan ug tulisan ang nag-una nako. Hinunoa, wala sila pamatia sa mga karnero. <lbl>9</lbl> Ako ang pultahan. Ang moagi nako maluwas; makasulod-gawas siya sa iyang gusto ug makakaon. <lbl>10</lbl> Ang kawatan moabot aron pagpangawat, pagpatay ug paglaglag. Mianhi ko aron makabaton silag kinabuhi - kinabuhing madagayaon. 
   <lbl>11</lbl> Ako ang maayong magbalantay nga nagtahan sa kinabuhi alang sa mga karnero, <lbl>12</lbl> lahi sa sinuholan, sa dili magbalantay, ug sa wala manag-iya sa karnero. Inigkakita niya sa lobo nga nagpaingon, biyaan niya ang mga karnero. Unya, tukbon ni sa lobo ug pakatagon. <lbl>13</lbl> Sanglit sinuholan lang siya, wala niya mahala ang mga karnero. 
   <lbl>14</lbl> Ako ang maayong magbalantay. Nakaila ko sa akoa ug ang akoa nakaila nako, <lbl>15</lbl> Sama nga ang Amahan nakaila nako, nakaila pod ko sa Amahan. Tungod ini, gitugyan ko ang akong kinabuhi alang sa mga karnero. 
   <lbl>16</lbl> Duna koy ubang karnero nga dili sakop ining torila. Kinahanglang dad-on ko sila, ug mamati sila sa akong tingog. Sa ingon, mausa na lang unya ka toril ug usa ka magbalantay. 
   <lbl>17</lbl> Nahigugma nako ang Amahan, kay andam man ko sa pagtahan sa akong kinabuhi aron maangkog balik. <lbl>18</lbl> Walay mokuha ini nako; ako ning gitanyag sa kaugalingong kabubut-on. Makatugyan ug makakuha ko inig balik. Nadawat nako sa akong Amahan ang maong panawagan. 
   <lbl>19</lbl> Tungod ining mga pulonga nabahin na pod ang mga Judio. <lbl>20</lbl> May daghan nga miingon, "Giyawaan ug nabuang siya. Nganong may mamati man niya? <lbl>21</lbl> Apan ang uban pod miingon, "Dili makasultig sama ini ang giyawaan. Makapabuka ba god sa mata ang giyawaan?" 
   Si Jesus Anak siya sa Diyos 
   <lbl>22</lbl> Miabot ang pangilin sa Paghalad sa templo didto sa Jerusalem ug tingtugnaw to. <lbl>23</lbl> Naglakawlakaw si Jesus sa templo sa may ganghaan ni Solomon. <lbl>24</lbl> Dayon, gialirongan siya sa mga Judio nga miingon, "Hangtod kanus-a nga padudahon mi nimo kon ikaw ba ang Mesiyas o dili? Sultihi mi sa walay lipudlipod." <lbl>25</lbl> Mitubag si Jesus, "Nakasulti na ko, apan dili mo manoo. Ang gibuhat nako sa ngalan sa Amahan nagmatuod og kinsa ko. <lbl>26</lbl> Apan wala mo motoo tungod sa giingon ko na, dili mo akong mga karnero. 
   <lbl>27</lbl> Nabati sa akong karnero ang akong tingog. Nakaila ko nila, ug ila kong gisunod <lbl>28</lbl> busa, hatagan ko silag kinabuhing dayon. Dili na sila mangamatay ug walay makasakmit nila. <lbl>29</lbl> Ang gihatag sa akong Amahan mas kusgan sa tanan ug walay tawo nga makaagaw ini sa akong Amahan. <lbl>30</lbl> Ako ug ang akong Amahan usa ra. 
   <lbl>31</lbl> Unya, namunit og bato ang mga Judio aron pagbato niya. <lbl>32</lbl> Miingon si Jesus, "Naghimo ko sa dayag og daghan nga maayong buhat uban ninyo nga gipabuhat kanako sa Amahan. Nganong batohon ko ninyo?" <lbl>33</lbl> Ang mga Judio mitubag, "Dili ka namo batohon tungod sa maayong binuhatan kondili, sa pagpasipala sa Diyos. Tawo ka lang, apan gipakaDiyos mo ang imong kaugalingon." <lbl>34</lbl> Si Jesus mitubag, "Wala ba masulat sa inyong Balaod, miingon ko, mga dios mo? <lbl>35</lbl> Busa, gitawag og mga dios ang nakadawat sa pulong sa Diyos ug kanunayng tinuod ang kasulatan. <lbl>36</lbl> Unya, unsay angayng isulti bahin sa Dinihogan nga gipadala sa Diyos sa kalibotan? Nanamastamas ba ko sa Diyos, kay nag-ingon ko nga anak ko sa Diyos?" 
   <lbl>37</lbl> Kon wala ko magbuhat sa buluhaton sa akong Amahan, ayaw kog toohi. <lbl>38</lbl> Apan kon ako ning gibuhat bisag dili mo motoo nako, too sa akong mga buhat ug hibaw-i nga ang Amahan nia nako ug ako sa Amahan." 
   <lbl>39</lbl> Misulay na pod sila sa pagdakop ni Jesus, apan miikyas siya; <lbl>40</lbl> unya, mibiya ug mibalik siya sa suba Jordan sa dapit diin namunyag si Juan, ug mipabilin didto. 
   <lbl>41</lbl> May daghan nga miadto niya ug miingon, "Wala magbuhat bisag unsang milagro si Juan, apan nagsulti siya bahin ining tawhana ug ang iyang gisulti tinuod." <lbl>42</lbl> Daghan ang mitoo niya didto.
   
   Ang pagbanhaw ni Lazaro 
   <b><lbl>11 •</lbl></b> <lbl>1</lbl> Nagmasakiton si Lazaro nga taga Betania, ang balangay ni Maria ug ni Marta, iyang mga igsoon. <lbl>2 </lbl> (Si Maria ni nga mibubog pahumot sa tiil sa Ginoo ug mipahid ini sa buhok.) Nagmasakiton ang iyang igsoon nga si Lazaro. 
   <lbl>3</lbl> Gipanugon si Jesus sa magsoong babaye sa pag-ingon, "Ginoo, nagmasakiton ang hinigugma mong higala. <lbl>4</lbl> Sa pagkabati ni Jesus, miingon siya, "Dili ikamatay ang iyang sakit. Alang ni sa Himaya sa Diyos. Himayaon ang Anak sa Diyos tungod ini." 
   <lbl>5</lbl> Dili ikalimod nga gihigugma ni Jesus si Marta, ang igsoong babaye ug si Lazaro. <lbl>6</lbl> Apan bisan pa ana, sa pagkadungog niya nga may sakit si Lazaro, nagpabilin siyag duha pa ka adlaw sa giistahan. <lbl>7</lbl> Unya, miingon siya sa mga tinun-an, "Tana, mamalik ta sa Juda." <lbl>8</lbl> Mitubag sila, "Magtutudlo, dili pa dugay, ang mga Judio naninguha pagbato nimo. Mobalik na pod ka?" 
   <lbl>9</lbl> Miingon si Jesus, "Dili ba, may 12 man ka oras ang usa ka adlaw. Ang molakaw sa adlawan dili masukamod, kay makakita man siya sa kahayag sa kalibotan. <lbl>10</lbl> Apan kon molakaw sa gabii masukamod siya, kay wala may kahayag diha niya." 
   <lbl>11</lbl> Unya, mipadayon siya: "Natulog ang atong higala nga si Lazaro. Apan pukawon ko siya." <lbl>12</lbl> Miingon ang iyang mga tinun-an: "Ginoo, kon natulog ang masakiton maulian ra siya sa maayong panglawas." <lbl>13</lbl> Apan ang kamatayon ang gipasabot ni Jesus. Naghunahuna sila nga naghisgot siyag pahulay sa katulog. <lbl>14</lbl> Busa, miingon si Jesus sa yanong pagkasulti: "Patay na si Lazaro. <lbl>15</lbl> Tungod ninyo nalipay ko nga wala ko didto, kay karon makatoo na mo. <lbl>16</lbl> Unya, si Tomas, ang ginganlag Kaluha miingon sa kaubang tinun-an: "Mangadto sab ta aron mamatay uban niya." 
   <lbl>17</lbl> Sa pag-abot ni Jesus, nasayran niya nga upat na ka adlaw sukad paglubong ni Lazaro. <lbl>18</lbl> Kay duol ra man ang Betania sa Jerusalem, mga tulo ka kilometro, <lbl>19</lbl> may daghang Judio nga miduaw ni Marta ug Maria aron paghupay sa ilang kaguol gumikan sa kamatayon sa igsoon.
   <lbl>20</lbl> Sa pagkadungog ni Marta nga taliabot si Jesus, misugat siya. Si Maria nagpabilin sa balay. <lbl>21</lbl> Miingon si Marta kang Jesus: "Ginoo, kon dinhi ka pa, dili unta mamatay ang akong igsoon.
   <lbl>22</lbl> Hinuon, nasayod ko nga bisag unsay pangayoon nimo sa Diyos, ihatag ni. <lbl>23</lbl> Miingon si Jesus: "Mabanhaw ang imong igsoon." 
   <lbl>24</lbl> Mitubag si Marta: "Sayod ko nga mabanhaw siya sa pagkabanhaw sa mga patay sa kataposang adlaw." <lbl>25</lbl> Apan miingon si Jesus: "Ako ang pagkabanhaw. Ang motoo nako, bisag patay siya, mabuhi. <lbl>26</lbl> Ang nabuhi tungod sa pagtoo nako, dili na mamatay. Motoo ka ba." 
   <lbl>27</lbl> Mitubag si Marta "Oo, Ginoo. Mitoo ko nga ikaw ang Cristo, ang Anak sa Diyos nga mianhi sa kalibotan." 
   <lbl>28</lbl> Human ini, giadto ni Marta si Maria, ang igsoon, ug gitawag sa hilom: "Ania ang magtutudlo, ug gitawag ka." <lbl>29</lbl> Sa pagkadungog ni Maria, dali siyang mitindog, ug miadto kang Jesus <lbl>30</lbl> nga wala pa maabot sa balangay. Didto pa siya sa dapit diin gitagbo siya ni Marta. 
   <lbl>31</lbl> Ang mga Judio nga diha sa balay uban ni Marta aron paghupay sa iyang kaguol, nanguyog dihang nakita nila nga si Maria midali pagtindog ug paggawas. Nagtoo sila nga moadto siya aron paghilak didto sa lubong. 
   <lbl>32</lbl> Sa dapit nga gihunongan ni Jesus si Maria mihapa sa tiilan ug miingon: "Ginoo, kon dinhi ka pa, dili unta mamatay ang akong igsoon." <lbl>33</lbl> Sa pagkakita ni Jesus nga naghilak si Maria ug ang kauban ining mga Judio, natandog ang kailadman sa iyang espiritu ug nabalaka. <lbl>34</lbl> Nangutana siya: "Hain siya ibutang?" Mitubag sila: "Ginoo, dali ug tan-awa." <lbl>35</lbl> Ug mihilak si Jesus. 
   <lbl>36</lbl> Busa, miingon ang mga Judio: "Tan-awag giunsa niya pagmahal si Lazaro." <lbl>37</lbl> Apan ang uban miingon: "Kon naabli niya ang mata sa buta, dili ba pod siya makapugong sa kamatayon ining tawhana?" 
   <lbl>38</lbl> Natandog si Jesus pag-ayo ug miduol sa lubnganan: langob nga may batong giali sa pultahan. <lbl>39</lbl> Mimando si Jesus: "Kuhaa ang bato." Miingon si Maria: "Ginoo, nanimaho na siya. Upat na ka adlaw sa iyang paglubong." <lbl>40</lbl> Miingon si Jesus: "Dili ba, miingon man ko nga kon motoo mo, makakita mo sa himaya sa Diyos?" <lbl>41</lbl> Busa, ilang gikuha ang bato. 
   Miyahat si Jesus ug miingon: "Amahan, salamat sa imong pagpamati nako. <lbl>42</lbl> Sayod ko nga kanunay ko nimong gipamati. Apan nag-ampo ko alang ining mga tawhana aron motoo sila nga gipadala ko nimo." <lbl>43</lbl> Human ini, misinggit siyag kusog: "Lazaro, gawas!" <lbl>44</lbl> Miguwa ang namatay nga binugkosan ang tiil ug kamot sa panaptong panghaya, ug pinutos ang nawong. Miingon si Jesus: "Badbari siya ug palakta." 
   
   Ang laraw sa pagpatay ni Jesus 
   <lbl>• 45</lbl> Daghan sa mga Judio nga mikuyog ni Maria ug nakakita sa gibuhat ni Jesus mitoo niya. <lbl>46</lbl> Ang uban miadto sa mga Pariseo ug misugilon sa gibuhat ni Jesus. <lbl>47</lbl> Busa, ang mga Pariseo ug ang pangulong pari mitawag sa konseho sa Sanhedrin ug miingon: "Unsay atong buhaton? Kining tawhana naghimog daghang milagro. <lbl>48</lbl> Kon pasagdan ta siya, motoo niya ang tanan. Unya, manganhi ang mga Romano ug gun-obon ang templo ug ang tibuok nasod." 
   <lbl>49</lbl> Usa nila, si Caifas, ang Labawng Pari adtong tuiga, miingon: "Wala moy alamag ug wala makamatngon nga <lbl>50</lbl> mas maayo pa nga ang usa ka tawo mamatay alang sa katawhan kay sa malaglag ang tibuok nasod." 
   <lbl>51</lbl> Misulti ini si Caifas dili lang sa iyang kaugalingon kondili, sa pagka Labawng Pari adtong tuiga. Gitagna niya nga mamatay si Jesus alang sa nasod, <lbl>52</lbl> ug dili lang alang sa nasod kondili, aron matigom ug mahiusa ang nagkatibulaag nga mga anak sa Diyos. <lbl>53</lbl>Sugod adtong adlawa, hugot na silang nakahukom sa pagpatay niya. 
<lbl>54</lbl> Busa, si Jesus wala na magpasayasaya taliwala sa mga Judio. Miadto hinuon siya sa nasod duol sa kamingawan ug mipuyo uban sa mga tinun-an sa lungsod nga ginganlag Efraim. <lbl>55</lbl> Duol na ang Pangilin sa Pagsaylo sa mga Judio busa, nangadto ang mga tawo sa Jerusalem gikan sa nagkalainlaing dapit aron paghinlo sa kaugalingon sa dili pa ang Paskwa.







4







Title:Mateo (6)
   <lbl>36</lbl> Mihangyo sila sa paghi-kap bisan sa sidsid na lang sa kupo.
   
   Sugo sa Diyos ug tradisyon
   (<lbl>Mc 7:1</lbl>) 
   <b><lbl>15 •</lbl></b> <lbl>1</lbl> Unya, pipila sa mga Pariseo ug magtutudlo sa Balaod nangabot gikan sa Jerusalem. Gialirongan nila si Jesus ug giingnan: <lbl>2</lbl> "Nganong wala man magsunod sa balansayon sa mga magulang ang imong mga tinun-an? Dili sila manghinaw sa dili pa mangaon." 
   <lbl>3</lbl> Si Jesus mitubag: "Ug kamo, nganong gilapas man ninyo ang sugo sa Diyos tungod sa inyong balansayon? <lbl>4</lbl> Ang Diyos nagsugo: Tahora ang amahan ug inahan. Patyon sab ang manunglo sa amahan o inahan. <lbl>5</lbl> Apan nagtudlo mo nga bisag kinsa maka-ingon sa amahan o inahan: 'Dili ko makatabang nimo, kay ang tanang akoa gitagana alang sa Templo.' <lbl>6</lbl> Ug sa ingon wala magtahod sa amahan ug inahan; may kagawasan siya. Wala ninyo tumana ang sugo sa Diyos tungod sa balansayon. 
   <lbl>7</lbl> Mga tigpakaaron-ingnon! Husto gyod ang panagna ni Isaias mahitu-ngod ninyo sa iyang pag-ingon: <lbl>8</lbl> Kining mga tawhana nagpasidungog nako sa ngabil, apan layo ang ilang kasingkasing. <lbl>9</lbl> Ang pag-ampo nga ilang gihalad walay kapuslanan. Kay nagtudlo sila sa mga sugo nga hinimo sa tawo.
   
   Kamot ug kasingkasing
   (<lbl>Mc 7:14</lbl>; <lbl>Lc 6:39</lbl>)
   <lbl>• 10</lbl> Unya, gipaduol ni Jesus ang katawhan ug giingnan: "Pamati mo ug ayohag sabot: <lbl>11</lbl> ang mosulod sa baba dili makahugaw sa tawo kondili, ang mogula ini." 
   <lbl>12</lbl> Sa wala madugay ang mga tinun-an mialirong ni Jesus ug miingon: "Nasayod ka ba nga naglagot ang mga Pariseo tungod sa imong gisulti?" <lbl>13</lbl> Si Jesus mitubag: "Ang tanang tanom nga wala itisok sa langitnon kong Amahan ibton.<lbl>14</lbl> Ayaw silag panumba-linga! Mga buta sila nga nag-agak sa laing buta. Kon ang buta mag-agak sa laing buta, ang duha mahulog sa bung-aw." 
   <lbl>15</lbl> Miingon si Pedro: "Sultihi mi sa kahulogan ining mga pulonga." <lbl>16</lbl> Si Jesus mitubag: "Gago ba gihapon mo? <lbl>17>/lbl> Wala ba mo makasabot nga ang mosulod sa baba moadto sa tiyan, ug unya, mogula sa lawas? <lbl>18</lbl> Apan ang mogula sa baba naggikan sa kasingkasing. Kanay makapahugaw sa tawo. 
   <lbl>19</lbl> Naggikan sa kasingkasing ang mga daotang tinguha - pagpatay, panapaw, kalaw-ayan, pangawat, pamakak, pagbutangbutang. <lbl>20</lbl> Kini ang makapahugaw sa tawo. Apan ang pagkaon nga dili manghinaw, dili makapahugaw sa tawo." 
   
   Ang pagtoo sa taga Canaan
   (<lbl>Mc 7:24</lbl>)
   <lbl>21</lbl> Dayon si Jesus mibiya adtong dapita ug miadto sa kayutaan sa Tiro ug Sidon. <lbl>22</lbl> Unya, may babayeng taga Canaan nga miabot ug mituwaw: "Ginoo, anak ni David, kaluy-i intawon ko! Gisakmit sa yawa ang anak kong babaye." <lbl>23</lbl> Apan walay gisulti si Jesus. Busa, ang iyang mga tinun-an miduol ug miingon: "Papahawaa siya! Pagka-alingugngog niya nga nagsunod nato." 
   <lbl>24</lbl> Unya, si Jesus miingon sa babaye: "Gipadala ko alang ra sa nawalang kar-nero sa Israel." 
   <lbl>25</lbl> Apan ang babaye miluhod sa atu-bangan ni Jesus ug miingon: "Ginoo, tabangi ko!" <lbl>26</lbl> Si Jesus mitubag: "Dili makataronganon ang paglabay sa pagkaon sa mga anak ngadto sa mga iro." <lbl>27</lbl> Ang babaye mitubag: "Tinuod na, Ginoo. Apan bisan ang mga iro makakaon sa mumho nga mahulog sa talad sa agalon." <lbl>28</lbl> Unya, si Jesus miingon: "Babaye, pagkadako sa imong pagtoo! Mahimo ang imong gipangayo." Ug ang anak sa babaye naayo adtong gutloa. 
   
   Ikaduhang milagro sa mga pan 
   (<lbl>Mc 7:31</lbl>)
   <lbl>29</lbl> Gikan didto mipadulong si Jesus sa baybayon sa Lanaw sa Galilea unya, mitungas sa usa ka bungtod diin mi-lingkod siya. <lbl>30</lbl> Giduol siya sa dagkong panon sa katawhan. Gidala nila ang mga amang, buta, piang, bakol ug ang nagkalainlaig sakit sa tiilan ni Jesus, ug giayo niya ang tanan. <lbl>31</lbl> Natingala sila sa pagkakita nila sa amang nga nakasulti, sa bakol nga nakalakaw, sa lulid nga naayo ug sa buta nga naka-kita. Busa, ilang gidayg ang Diyos sa Israel. 
   <lbl>32</lbl> Gitawag ni Jesus ang iyang mga tinun-an ug giingnan: "Naluoy ko ining mga tawhana. Tulo na ka adlaw karon nga nagsunodsunod sila nako. Wala na silay pagkaon. Dili ko buot nga papa-ulion sila nga gutom. Basig pangu-yapan sila sa dalan." <lbl>33</lbl> Ang iyang mga tinun-an miingon: "Asa man ta maka-kaplag og igong pagkaon dinhi sa kamingawan alang sa tanan?" <lbl>34</lbl> Si Jesus nangutana: "May pila mo ka pan?" Mitubag sila: "Pito ug pipila ka gagmayng isda." 
   <lbl>35</lbl> Gipalingkod ni Jesus sa yuta ang katawhan; <lbl>36</lbl> gikuha ang pito ka pan ug gagmayng isda ug mipasalamat sa Diyos. Gipikaspikas ni ug gihatag sa mga tinun-an nga miapud-apod ini sa katawhan. 
   <lbl>37</lbl> Silang tanan nakakaon ug nangabusog. Ang salin nakapunog pito ka bukag. 38 4,000 ka tawo ang nangaon. Wala ipha ang mga babaye ug mga bata. <lbl>39</lbl> Unya, gipalakaw ni Jesus ang katawhan. Misakay siya sa sakayan ug miadto sa Magdala. 
   
   Ang mga Pariseo nangayog timaan 
   (<lbl>Mc 8:11</lbl>; <lbl>Lc 11:16</lbl>; <lbl>12:54</lbl>)
   <b><lbl>16 •</lbl></b> <lbl>1</lbl> Nangabot ang mga Pariseo ug Sadduceo ug ilang gisulayan si Jesus. Nangayo sila og langitnong timailhan. 
   <lbl>2</lbl> Si Jesus mitubag: "(Inigsalop sa adlaw, moingon mo; 'Maayo karong panahona, kay ang langit pula.' <lbl>3</lbl> Sa buntag moingon mo: 'Mohangin karong adlawa, kay pula ang silangang langit.' Mga tigpakaaron-ingnon! Kon maantigo mong mosabot sa panagway sa langit, nganong dili mo makasabot sa mga timaan sa panahon?) <lbl>4</lbl> Daotan ug mananapaw kining kaliwatana! Nangayog timailhan, apan walay iha-tag gawas sa timailhan ni Jonas." 
   Si Jesus mibiya nila ug milakaw.
   <lbl>• 5</lbl> Sa pagtabok sa mga tinun-an sa lanaw, ilang nakita nga nakalimot sila sa pagdalag pan. <lbl>6</lbl> Ug naatol nga miingon si Jesus: "Pagbantay ug ayawg saligi ang patubo sa mga Pariseo ug Sadduceo." <lbl>7</lbl> Ang mga tinun-an nag-ingnanay: "Nagpasabot siya sa pan nga wala nato madala."
   <lbl>8</lbl> Si Jesus nasayod ini busa, miingon siya: "Mga dyotayg pagtoo! Nganong naghisgot mo sa pan nga wala ninyo madala? <lbl>9</lbl> Wala ba gihapon mo makasabot? Wala ba mo mahinumdom sa lima ka pan alang sa 5,000 ka tawo, ug pila ka bukag ang nahipos? <lbl>10</lbl> O ang pito ka pan alang sa 4,000, ug pila ka bukag ang napuno sa salin? 
   <lbl>11</lbl> Nganong nasayop mo pagsabot? Wala ko maghisgot og pan sa akong pag-ingon: Pagbantay sa patubo sa mga Pariseo ug Sadduceo." <lbl>12</lbl> Unya, nakasabot sila nga wala siya magsulti mahitungod sa patubo sa pan, kondili sa pagtulon-an sa mga Pariseo ug Sadduceo. 
   
   Pagtoo ni Pedro; saad ni Jesus
   (<lbl>Mc. 8:27</lbl>; <lbl>Lc 9:18</lbl>; <lbl>Jn 6:69</lbl>)
   <lbl>• 13</lbl> Human ana si Jesus miadto sa Cesarea Filipo ug nangutana sa mga tinun-an: "Unsay gisulti sa katawhan mahitungod sa Anak sa Tawo? Kinsa ko?" <lbl>14</lbl> Miingon sila: "Alang sa uban, si Juan ka nga Magbubunyag; sumala pod sa uban, si Elias o si Jeremias o usa sa mga propeta."
   <lbl>15</lbl> Si Jesus nangutana: "Apan alang ninyo, kinsa ko? "Si Pedro <lbl>16</lbl> mitubag: "Si Cristo ka, ang Anak sa Diyos nga buhi." <lbl>17</lbl> Miingon kaniya si Jesus: "Bulahan kang pagkatawo, Simon Bar-jona, kay dili karne o dugo ang nagbutyag ini nimo kondili, ang Amahan ko sa Langit. <lbl>18</lbl> Ug karon nag-ingon ko: Ikaw si Pedro (o Bato) ug niining batoha tukoron ko ang akong Simbahan. Ang mga gahom sa impyerno dili makabuntog ini. 
   <lbl>19</lbl> Hatagan tikaw sa mga lyabi sa gingharian sa Langit; ang imong gaposon dinhi sa yuta gaposon sab sa Langit, ug ang imong hubaran dinhi sa yuta hubaran pod sa Langit."
   <lbl>20</lbl> Unya, gisugo niya ang Iyang mga tinun-an sa dili pagsulti ni bisag kinsa nga siya ang Mesiyas. 
   
   Pasidaan sa Iyang kamatayon
   (<lbl>Mc 8:31</lbl>; <lbl>Lc 9:22</lbl>; <lbl>12:9</lbl>; <lbl>14:27</lbl>)
   <lbl>• 21</lbl> Gikan adtong adlawa si JesuCristo nagsugod pagpatin-aw sa iyang mga tinun-an nga gikinahanglang mo-adto siya sa Jerusalem; ug nga paanto-son sa kagamhanang Judio, sa mga pangulong pari ug sa mga magtutudlo sa Balaod unya, patyon ug banhawon sa ikatulo ka adlaw. 
   <lbl>22</lbl> Gidala siya ni Pedro sa unahan ug gibadlong: "Dili, Ginoo. Dili ni mahita-bo!" <lbl>23</lbl> Apan gitutokan siya ni Jesus ug giingnan: "Pahawa Satanas! Nakabal-da ka nako. Ang imong mga hunahuna gikan sa tawo, dili sa Diyos." 
   <lbl>24</lbl> Unya, miingon si Jesus sa Iyang mga tinun-an: "Ang buot mosunod nako, magpugong sa kaugalingon, magpas-an sa krus ug mosunod nako. <lbl>25</lbl> Kay ang maninguha pagluwas sa iyang kinabuhi mawad-an ini, apan ang mawad-an ini tungod nako, makabaton ini. <lbl>26</lbl> Unsay maganansya sa tawo kon mabuntog niya ang tibuok kalibotan, apan malaglag ang kaugalingon? Wala siyay ikahatag aron iya ning mabawi.
   <lbl>27</lbl> Kay ang Anak sa Tawo moanhi sa Himaya sa Iyang Amahan uban sa balaang mga anghel. Gantihan niya ang tanan sumala sa ilang binuhatan. <lbl>28</lbl> Sa pagkatinuod sultihan tamo, ang uban ninyo dili mamatay hangtod nga makita nila ang Anak sa tawo nga mo-anhi isip hari." 
   
   Nausab ang dagway ni Jesus
   (<lbl>Mc 9:2</lbl>; <lbl>Lc 9</lbl>)
   <b><lbl>17 •</lbl></b> <lbl>1<lbl> Human sa unom ka adlaw, gi- dala ni Jesus si Pedro ug si Jaime ug ang igsoong si Juan. Nanungas sila sa habog nga bukid, <lbl>2</lbl> ug didto ang panagway ni Jesus nausab sa ilang atubangan. Ang nawong misilaw sama sa adlaw ug ang sapot misanag sa kaputi sama sa kahayag. <lbl>3</lbl> Unya, si Moises ug si Elias mipakita ug nakigsulti ni Jesus. 
   <lbl>4</lbl> Si Pedro miingon kang Jesus: "Magtutudlo, maayo nga nia ta. Kon buot ka, maghimo kog tulo ka tolda: usa alang nimo, usa ni Moises ug usa ni Elias." <lbl>5</lbl> Samtang nagsulti pa si Pedro may sanag nga panganod nga mipa-tungod ug milandong nila. Unya, miingon ang tingog gikan sa panganod: "Ang ako ning Anak, akong Hi-nigugma, akong Pinili. Pamatia siya." 
   <lbl>6</lbl> Sa pagkadungog nila sa tingog, ang mga tinun-an nanghapa sa yuta, puno sa kahadlok. <lbl>7</lbl> Apan miduol si Jesus, mihikap nila ug miingon: "Tindog. Ayawg kahadlok." <lbl>8</lbl> Sa pagyahat nila, wala silay laing nakita gawas ni Jesus. <lbl>9</lbl> Sa pagpanglugsong gimandoan sila ni Jesus sa dili pagsulti kang bisag kinsa sa ilang nakita, hangtod nga ang Anak sa Tawo mabanhaw sa mga patay. 
   <lbl>10</lbl> Unya, ang mga tinun-an nangutana: "Nganong nag-ingon man ang mga magtutudlo sa Balaod nga si Elias ang mounag anhi?" <lbl>11</lbl> Si Jesus mitu-bag: "Si Elias una gyong moanhi. Andamon niya ang tanan. <lbl>12</lbl> Apan sultihan tamo, mianhi na si Elias, ug walay nanumbaling niya; hinunoa, ilang gibuhat kaniya ang nagustohan nila. Ila sab nga paantoson ang Anak sa Tawo. 
   <lbl>13</lbl> Unya, ang mga tinun-an nakasabot nga si Jesus naghisgot ni Juan nga Magbubunyag.
   
   Giayo ang batang patulon
   (<lbl>Mc 9:14</lbl>; <lbl>Lc 9:37</lbl>)
   <lbl>• 14</lbl> Sa pagbalik nila sa katawhan, may miduol ni Jesus, miluhod sa atu-bangan ug miingon: <lbl>15</lbl> "Talahoron, kaluy-i ang akong anak nga patulon. Lisod siyag kahimtang. Kadaghan na siya mahulog sa kalayo ug sa tubig. <lbl>16</lbl> Gidala ko siya sa imong mga tinun-an, apan wala siya maayo." <lbl>17</lbl> Si Jesus mitubag: "Mga walay pagtoo ug daotan! Hangtod kanus-a gikinahanglan nga makig-uban ko ninyo? Hangtod kanus-a nga magpailob ko ninyo? Dad-a diri ang bata." <lbl>18</lbl> Gimandoan ni Jesus ang yawa sa paggula sa bata nga naayo dihadiha. 
   <lbl>19</lbl> Unya, ang mga tinun-an mialirong ni Jesus ug nangutana: "Nganong dili mi makapagula sa yawa?" <lbl>20</lbl> Si Jesus mitubag: "Kay dyotay ra mog pagtoo. Sultihan tamo, kon duna moy pagtoo nga samag gidak-on sa liso sa mus-tasa, makasugo mo anang bungtora sa pagbalhin, ug motahod ni. Walay dili ninyo mahimo. <lbl>21</lbl> Apan ang pag-ampo ug pagpuasa lang ang makapagula ining matanga sa yawa."
   <lbl>• 22</lbl> Samtang si Jesus didto sa Galilea uban sa 12, miingon siya: "Ang Anak sa Tawo hapit na itugyan sa kamot sa katawhan. <lbl>23</lbl> Patyon siya, apan mabanhaw sa ikatulo ka adlaw." Busa, nasubo sila pag-ayo. 
   Ang buhis sa Templo
   <lbl>• 24</lbl> Sa ilang pagbalik sa Cafarnaum, ang kobrador sa buhis sa Templo miduol ni Pedro ug nangutana: Nagbuhis ba ang imong agalon? <lbl>25</lbl> Mitubag siya: "Oo." 
   Unya, si Pedro misulod sa balay, apan gipangutana siya ni Jesus: "Unsay hunahuna nimo, Simon? Kinsay nagbayad sa mga buhis o bayranan alang sa mga hari ining kalibotana? Ang ila bang mga anak o ang mga langyaw?" <lbl>26</lbl> Si Pedro mitubag: "Ang mga langyaw." Si Jesus miingon: "Ang mga Anak diay dili mobuhis. <lbl>27</lbl> Apan aron dili masilo kining mga tawhana, lakaw sa dagat, pamasol ug hilnga ang baba sa isda nga una mong makuha. Makita nimo ang usa ka salapi, kuhaa ni ug bayri ang imo ug ang akong buluhisan." 
   
   Ang labing dako; mga iskandalo
   <b><lbl>18 •</lbl></b> <lbl>1</lbl> Niadtong panahona ang mga tinun-an miduol ni Jesus ug nangutana: "Kinsay labing dako sa gingharian sa Langit?" 
    








1







Title:Chronicles (12)
<lbl>29:17</lbl> Karon sila nagsugod sa nahaunang adlaw sa nahaunang bulan aron sa pagpaputli, ug sa ikawalong adlaw sa bulan ming-adto sila sa alagianan ni Jehova; ug ilang gipaputli ang balay ni Jehova sulod sa walo ka adlaw: ug sa ikanapulo ug unom ka adlaw sa nahaunang bulan ilang gitapus.

<lbl>29:18</lbl> Unya ming-adto sila kang Ezechias nga hari sulod sa palacio, ug ming-ingon: Among gihinloan ang tibook balay ni Jehova, ug ang halaran sa halad-nga-sinunog, uban ang tanang mga sudlanan didto, ug ang lamesa sa tinapay nga gibutang sa atubangan sa Dios, lakip ang tanang mga sudlanan didto.

<lbl>29:19</lbl> Labut pa ang tanang mga sudlanan nga gisalikway ni hari Achaz sa iyang paghari sa nakalapas siya, among giandam ug gibalaan; ug, ania karon, sila anaa sa atubangan sa halaran ni Jehova.

<lbl>29:20</lbl> Unya si Ezechias nga hari mibangon pagsayo, ug gitigum ang mga principe sa ciudad, ug mitungas ngadto sa balay ni Jehova.

<lbl>29:21</lbl> Ug sila nagdala ug pito ka lakeng vaca, ug pito ka lakeng carnero, ug pito ka nating carnero, ug pito ka lakeng kanding alang sa halad-tungod-sa-sala alang sa gingharian, ug alang sa dapit nga puloy-anan ug alang sa Juda. Ug iyang gisugo ang mga sacerdote ang mga anak nga lalake ni Aaron sa paghalad niini ibabaw sa halaran ni Jehova.

<lbl>29:22</lbl> Busa ilang gipatay ang mga lakeng vaca, ug gidawat sa mga sacerdote ang dugo, ug gisablig kini ibabaw sa halaran: ug ilang gipatay ang mga lake nga carnero ug gisablig ang dugo ibabaw sa halaran: ilang gipatay usab ang mga nating carnero, ug gisablig ang dugo ibabaw sa halaran.

<lbl>29:23</lbl> Ug ilang gidala sa duol ang mga lakeng kanding alang sa halad-tungod-sa-sala sa atubangan sa hari ug sa katilingban; ug ilang gibutang ang ilang mga kamot sa ibabaw niini.

<lbl>29:24</lbl> Ug gipatay kini sa mga sacerdote, ug ilang gihimo ang usa ka halad-tungod-sa-sala uban sa dugo niini ibabaw sa halaran, aron sa pagbuhat sa pagtabon-sa-sala alang sa tibook Israel; kay ang hari nagsugo nga ang halad-nga-sinunog ug ang halad-tungod-sa-sala pagahimoon alang sa tibook Israel.

<lbl>29:25</lbl> Ug iyang gipahamutang ang mga Levihanon sulod sa balay ni Jehova uban sa mga piyangpiyang, uban sa mga kinuldasan nga tulonggon, ug uban sa mga alpa, sumala sa sugo ni David, ug ni Gad nga manalagna sa hari, ug ni Nathan nga manalagna; kay ang sugo iya ni Jehova pinaagi sa iyang mga manalagna.

<lbl>29:26</lbl> Ug ang mga Levihanon nanagtindog uban sa mga tulonggon ni David, ug ang mga sacerdote uban sa mga trompeta.

<lbl>29:27</lbl> Ug si Ezechias nagsugo sa paghalad sa halad-nga-sinunog ibabaw sa halaran. Ug sa nasugdan na ang halad-nga-sinunog, ang awit alang kang Jehova gisugdan usab, ug ang mga trompeta, duyog sa mga tulonggon ni David nga hari sa Israel.

<lbl>29:28</lbl> Ug ang tibook katilingban mingsimba, ug ang mga mag-aawit nanag-awit, ug ang mga nanagdala sa trompeta nanagpatunog; kining tanan nagpadayon hangtud nga natapus ang halad-nga-sinunog.

<lbl>29:29</lbl> Ug sa natapus na nila ang paghalad, ang hari ug ang tanan nga diha uban kaniya nanagyukbo sa ilang kaugalingon ug nanagsimba.

<lbl>29:30</lbl> Labut pa si Ezechias nga hari ug ang mga principe mingsugo sa mga Levihanon sa pag-awit sa mga pagdayeg kang Jehova uban sa mga pulong ni David, ug ni Asaph nga manalagna. Ug sila nanag-awit sa mga pagdayeg inubanan sa kalipay, ug ilang giduko ang ilang mga ulo ug nanagsimba.

<lbl>29:31</lbl> Unya si Ezechias mitubag ug miingon: Karon kamo nanagpahinungod sa inyong kaugalingon alang kang Jehova; dumuol ug magdala sa mga halad ug sa mga halad-sa-pasalamat ngadto sa balay ni Jehova. Ug ang katilingban nanagdala sa mga halad ug sa mga halad-sa-pasalamat; ug ingon sa kadaghanon niadtong may kasingkasing nga mahinatagon nagdala sa mga halad-nga-sinunog.

<lbl>29:32</lbl> Ug ang gidaghanon sa mga halad-nga-sinunog nga gidala sa katilingban may kapitoan ka lakeng vaca, usa ka gatus ka carnerong lake, ug duha ka gatus nga nating carnero: kining tanan alang sa usa ka halad-nga-sinunog kang Jehova.

<lbl>29:33</lbl> Ug ang mga hinalad nga mga butang may unom ka gatus nga vaca ug totolo ka libong carnero.

<lbl>29:34</lbl> Apan ang mga sacerdote diyutay ra kaayo, mao nga sila wala makapanit sa tanang mga halad-nga-sinunog: usab ang ilang mga igsoon nga mga Levihanon mingtabang kanila, hangtud nga ang buhat natapus, ug hangtud nga ang uban nga mga sacerdote nanagpabalaan sa ilang kaugalingon; kay ang mga Levihanon labi pang matarung sa kasingkasing sa pagbalaan sa ilang kaugalingon kay sa mga sacerdote.

<lbl>29:35</lbl> Ug ang mga halad-nga-sinunog usab daghan kaayo, lakip ang tambok sa mga halad-sa-pakigdait, ug uban sa mga halad-nga-ilimnon alang sa tagsatagsa ka halad-nga-sinunog. Busa ang pag-alagad sa balay ni Jehova gipahamutang sa maayong pagkahikay.

<lbl>29:36</lbl> Ug si Ezechias nalipay ug ang tibook katawohan, tungod niana nga giandam sa Dios alang sa katawohan: kay ang butang gibuhat sa madali.
<lbl>30:1</lbl> Ug gipaadtoan ni Ezechias ang tibook Israel ug Juda, ug gisulatan usab ang mga taga-Ephraim ug mga taga-Manases, nga umadto sila sa balay ni Jehova sa Jerusalem, aron sa pagsaulog sa pasko ni Jehova, ang Dios sa Israel.

<lbl>30:2</lbl> Kay ang hari nagpakitambag, ug ang iyang mga principe ug ang tibook katilingban sa Jerusalem, sa pagsaulog sa pasko sa ikaduhang bulan.

<lbl>30:3</lbl> Kay sila wala makasaulog niadtong panahona, tungod kay ang mga sacerdote wala pa managbalaan sa ilang kaugalingon sa igo nga gidaghanon, ni managkatigum ang katawohan sa ilang kaugalingon sa tingub didto sa Jerusalem.

<lbl>30:4</lbl> Ug ang butang matarung sa mga mata sa hari ug sa tibook katilingban.

<lbl>30:5</lbl> Busa sila naghimo ug usa ka sugo aron sa pagpahibalo sa tibook Israel, sukad sa Beer-seba bisan ngadto sa Dan, nga sila umanha aron sa pagsaulog sa pasko kang Jehova, ang Dios sa Israel, didto sa Jerusalem: kay wala nila sauloga kana sa igong gidaghanon sa paagi sumala sa nahasulat.

<lbl>30:6</lbl> Busa ang mga tigdala sa sulat nangadto dala ang mga sulat nga gikan sa hari ug sa iyang mga principe ngadto sa tibook Israel ug Juda, ug sumala sa sugo sa hari, nga nagaingon: Kamong mga anak sa Israel, balik pag-usab kang Jehova, ang Dios ni Abraham, ni Isaac, ug ni Israel, aron siya mobalik ngadto sa nanghibilin kaninyo nga nakagawas gikan sa kamot sa hari sa Asiria.

<lbl>30:7</lbl> Ug ayaw kamo pagpanig-ingon sa inyong mga amahan, ug ingon sa inyong mga kaigsoonan, nga minglapas batok kang Jehova, ang Dios sa ilang mga amahan, mao nga iyang gitugyan sila sa kalaglagan, ingon sa inyong nakita.

<lbl>30:8</lbl> Karon ayaw kamo pagpatikig sa inyong liog, sama sa inyong mga amahan; kondili nga itugyan ninyo ang inyong kaugalingon kang Jehova, ug sumulod sa iyang balaan nga puloy-anan, nga iyang gibalaan sa walay katapusan, ug alagara si Jehova nga inyong Dios, aron nga ang iyang mabangis nga kasuko mahilayo kaninyo.

<lbl>30:9</lbl> Kay kong kamo mobalik kang Jehova, ang inyong kaigsoonan ug ang inyong mga anak makakaplag ug kalooy gikan kanila nga nagbihag kanila, ug mahibalik pag-usab niining yutaa: kay si Jehova nga inyong Dios puno sa gracia ug maloloy-on, ug dili magalingiw sa iyang nawong gikan kaninyo, kong kamo mobalik kaniya.

<lbl>30:10</lbl> Busa ang mga tigdala sa sulat ming-agi gikan sa usa ka ciudad ngadto sa usa ka ciudad latas sa tibook kayutaan sa Ephraim, ug sa Manases, bisan ngadto sa Zabulon: apan ang katawohan nangatawa sa pagtamay kanila, ug pagyubit kanila.

<lbl>30:11</lbl> Bisan pa niana may pipila ka mga tawo sa Aser ug sa Manases ug sa Zabulon nga nagmapainubsanon sa ilang kaugalingon, ug miabut ngadto sa Jerusalem.

<lbl>30:12</lbl> Sa Juda usab miabut ang kamot sa Dios sa paghatag kanila ug usa ka kasingkasing, sa pagbuhat sa sugo sa hari ug sa mga principe pinaagi sa pulong ni Jehova.

<lbl>30:13</lbl>  Ug didtoy nagtigum sa Jerusalem nga daghan kaayong katawohan aron sa pagsaulog sa fiesta sa tinapvay nga walay levadura sa ikaduha ka bulan, usa ka daku kaayong katilingban.

<lbl>30:14</lbl> Ug sila mingtindog ug gisalikway ang mga halaran nga diha sa Jerusalem, ug ang tanang mga halaran alang sa incienso ilang gikuha, ug gipanalibay kini ngadto sa sapa sa Cedron.

<lbl>30:15</lbl> Unya ilang gipatay ang pasko sa ikanapulo ug upat ka adlaw sa ikaduhang bulan: ug ang mga sacerdote ug mga Levihanon nangaulaw, ug nagpabalaan sa ilang kaugalingon, ug nanagdala sa mga halad-nga-sinunog ngadto sa balay ni Jehova.

<lbl>30:16</lbl> Ug sila mingtindog sa ilang dapit sumala sa ilang pagkasunodsunod, sumala sa sa Kasugoan ni Moises nga tawo sa Dios: ang mga sacerdote nanagsablig sa dugo nga ilang nadawat gikan sa kamot sa mga Levihanon.

<lbl>30:17</lbl> Kay may daghan diha sa katilingban nga wala managpabalaan sa ilang kaugalingon: busa ang mga Levihanon adunay sugo sa pagpatay sa mga pasko alang sa tagsatagsa nga dili mahinlo, aron sa pagbalaan kanila kang Jehova.

<lbl>30:18</lbl> Kay usa ka panon sa katawohan, bisan daghan nga gikan sa Ephraim, ug sa Manases, sa Issachar ug sa Zabulon, nga wala managhinlo sa ilang kaugalingon, apan sila nangaon sa pasko nga wala mahasubay sa nahasulat. Kay si Ezechias nag-ampo alang kanila, nga nagaingon: Ang maayo nga si Jehova magapasaylo unta sa tagsatagsa.

<lbl>30:19</lbl> Nga nagaandam sa iyang kasingkasing sa pagpangita sa Dios, Jehova, ang Dios sa iyang mga amahan, bisan pa siya dili mahinlo sumala sa paghinlo sa balaan nga puloy-anan.

<lbl>30:20</lbl> Ug si Jehova nagpatalinghug kang Ezechias, ug giayo ang katawohan.

<lbl>30:21</lbl> Ug ang mga anak sa Israel nga diha sa Jerusalem nanagsaulog sa fiesta sa tinapay nga walay levadura sulod sa pito ka adlaw nga inubanan sa dakung kalipay; ug ang mga Levihanon ug ang mga sacerdote nanagdayeg kang Jehova adlaw-adlaw, nga nanag-awit uban sa mga matunog nga tulonggon ngadto kang Jehova.

<lbl>30:22</lbl> Ug si Ezechias namulong nga malipayon sa tanang mga Levihanon nga may maayong salabutan sa pag-alagad kang Jehova. Busa sila nangaon sulod sa tibook nga pito ka adlaw sa fiesta, nga nanaghalad sa mga halad-sa-pakigdait, ug nanagsugid kang Jehova, ang Dios sa ilang mga amahan.

<lbl>30:23</lbl> Ug ang tibook katilingban nagpakitambag sa pagsaulog sa laing pito ka adlaw; ug sila nanagsaulog ug laing pito ka adlaw uban sa kalipay.

<lbl>30:24</lbl> Kay si Ezechias nga hari sa Juda mihatag sa katilingban alang sa mga halad usa ka libo nga vaca ug pito ka libong carnero; ug ang mga principe minghatag sa katilingban sa usa ka libong vaca ug napulo ka libong carnero: ug daghang mga sacerdote nga nanagpabalaan sa ilang kaugalingon.

<lbl>30:25</lbl> Ug ang tibook katilingban sa Juda, uban sa mga sacerdote ug sa mga Levihanon, ug ang tibook katilingban nga minggula gikan sa Israel, ug ang mga dumuloong nga minggula gikan sa yuta sa Israel, ug kadtong nanagpuyo sa Juda, nangalipay.

<lbl>30:26</lbl> Busa may usa ka dakung kalipay diha sa Jerusalem; kay sukad sa panahon ni Salomon nga anak nga lalake ni David hari sa Israel walay sama niana sa Jerusalem.

<lbl>30:27</lbl> Unya ang mga sacerdote ang mga Levihanon mingtindog ug gipanalanginan ang katawohan: ug ang ilang tingog nadungog, ug ang ilang pag-ampo midangat sa iyang balaang puloy-anan, bisan ngadto sa langit.
<lbl>31:1</lbl> Karon sa pagkatapus niining tanan, ang tibook Israel nga mingtambong nanggula ngadto sa mga ciudad sa Juda, ug gipanugmok ang mga haliging bato, ug giputol ang Asherim, ug gigun-ob ang mga hatagas nga dapit ug ang mga halaran gikan sa tibook Juda ug Benjamin, ug sa Ephraim usab ug sa Manases, hangtud nga ilang nagun-ob silang tanan. Unya ang tanang mga anak sa Israel namalik, ang tagsatagsa ka tawo ngadto sa iyang pinuy-anan, ngadto sa ilang kaugalingong mga ciudad.

<lbl>31:2</lbl> Ug gitudlo ni Ezechias ang mga hugna sa mga sacerdote ug sa mga Levihanon sumala sa ilang mga pagkabahin, ang tagsatagsa ka tawo sumala sa iyang katungdanan, ang mga sacerdote ug ang mga Levihanon, alang sa mga halad-nga-sinunog ug mga halad-sa-pakigdait, sa pag-alagad, ug sa paghatag mga pasalamat ug pagdayeg ug sa pagbantay diha sa mga pultahan sa campo ni Jehova.

<lbl>31:3</lbl> Iyang gitudlo usab ang bahin sa manggad sa hari alang sa mga halad-nga-sinunog, nga kong sayron, alang sa mga halad-nga-sinunog sa buntag ug sa gabii, ug ang mga halad-nga-sinunog alang sa mga adlaw nga igpapahulay, ug alang sa mga bag-ong bulan, ug alang sa mga fiesta nga nabatasan, sumala sa nahisulat sa Kasugoan ni Jehova.

<lbl>31:4</lbl> Labut pa siya nagsugo sa katawohan nga nanagpuyo sa Jerusalem sa paghatag sa bahin sa mga sacerdote ug sa mga Levihanon, aron nga sila magmakugihon sa ilang kaugalingon sa Kasugoan ni Jehova.








5







Title:2 Corinto (2)
2 CORINTO
   
   Sa kataposang bahin sa una niyang sulat sa taga Corinto, gipadayag ni Pablo ang tinguha pagbalik ug pagpakigkita nila sa dili madugay. Apan wala ni matuman, ug ngil-ad kaayo ang pagsabot ini.
   Ang problema mao ang mga Judio nga dili pa hingpit nga nakabig kang Cristo. Mireklamo sila sa awtoridad ni Pablo sa pagwali. Busa, nagpadala siyag sinugo nga napasakitan pag-ayo sa taga Corinto, kay dunay uban nila nga dayag nga nakigbatok sa apostol.
   Agig tubag, gisulatan sila ni Pablo nga puno "sa kaguol ug kasakit " <lbl>(2:4)</lbl> nga nag-awhag sa pagsunod kanunay sa katilingban. Gidala ni ni Tito, ang pinalabing tinun-an ni Pablo nga nagmalamposon sa misyon. Ang taho ni Tito nakaaghat ni Pablo sa paghimo ining ikaduhang sulat alang sa taga Corinto (gani ikatulo o ikaupat na ni).
   Unsay nia ini? Unsay gibati ni Pablo bahin sa taga Corinto ug unsa kabug-at ang iyang giantos gumikan sa kagahi nilag ulo? Dili kaayo ni grabi, apan dili sab tiaw. Maglisod si Pablo pagpadayag sa kaugalingon nga dili molakbit paghisgot ni Cristo. Tawo siya nga dili mahimutang. Nagtinguha siya nga masabtan ug higugmaon; apan natuhopan siya pag-ayo sa gugma ni Cristo, nga dili niya ikapadayag ang iyang pagduda ug pagsaway kon dili apilan og lawom nga wali bahin sa pagtoo. Sa pagpanalipod niya sa kaugalingon nindot siyag nasulat bahin sa pagsangyaw sa Ebanghelyo ug sa kahulogan sa pagkaapostol ni Cristo.
   
   
   <lbl><b>1</b></lbl> <lbl>1</lbl> Gikan ni Pablo, apostol ni Cristo Jesus sa pagbuot sa Diyos, ug ni Timoteo, among igsoon, nganha sa simbahan sa Diyos sa Corinto ug sa tanang santos sa tibuok Acaia: <lbl>2</lbl> madawat unta ninyo ang grasya ug kalinaw sa Diyos, atong Amahan, ug ni Cristo, ang Ginoo. 
   
   Bulahan ang Diyos
   <lbl>•3</lbl> Dayegon ang Diyos, ang Amahan ni Cristo Jesus, atong Ginoo, ang labing maluluy-ong Amahan ug Diyos sa tanang kabulahanan! <lbl>4</lbl> Nagdasig siya nato sa tanan tang pagsulay aron magdasig ug makahupay ta sa gisulayan sa bisag unsang pagsulay.
   <lbl>5</lbl> Sama nga ang mga pag-antos ni Cristo mibuhagay kanato, ang dako pod nga kahupayan milukop nato. <lbl>6</lbl> Kon gisakit mi tungod ninyo, alang ni sa inyong kahupayan ug kaluwasan. Nalipay pod mi alang ninyo aron makaantos mo ug makatagamtam sa sama sa among mga pag-antos. <lbl>7</lbl> Ang among paglaom alang ninyo lig-on kaayo. Sama nga nakaambit mo sa among pag-antos, makaambit sab mo sa among kahupayan. 
   <lbl>8</lbl> Mga igsoon, buot mi nga inyong masayran ang pipila sa kalisdanan nga among naagian sa Asia. Na-hugno mi; ug hilabihan gani, labaw sa among maagwanta. <lbl>9</lbl> Nawad-an mi sa tanang paglaom nga mabuhi pa. Amo nang nabati ang patik sa kamatayon. Apan nahitabo ni aron dili na mi magsalig sa kaugalingon kondili, sa Diyos nga nagbanhaw sa minatay, <lbl>10</lbl> nagpalingkawas namo sa makamatayng kakuyaw ug nagpadayog himo sa ingon. <lbl>11</lbl> Apan kinahanglan nga tabangan mi ninyo sa pag-ampo. Kon ang maong panabang makab-ot tungod sa pangamuyo sa daghan, daghan sab ang magpasalamat sa Diyos sa maong ngalan. 
   
   Ang mga laraw ni Pablo
   <lbl>•12</lbl> Ikapasigarbo namo nga ang among tanlag nag-ingon nga nakapuyo mi ining kalibotana sa kayano ug kamatinud-anon. Wala mi madala sa mga tawhanong tinguha kondili, sa grasya sa Diyos, labi na mahitungod ninyo. <lbl>13</lbl> Walay tinagong katuyoan sa akong sulat gawas sa inyong mabasa ug masabot. <lbl>14</lbl> Naglaom ko nga ang dyotay ninyong nasabtan karon, masabtan ra unya sa hingpit. Busa, ipasigarbo mi, kay ipasigarbo pod mo namo sa Adlaw sa Ginoong Jesus. 
   <lbl>15</lbl> Ubag pasalig, buot kong mouna pagduaw ninyo. Mahimo ni nga dobling panalangin alang ninyo. <lbl>16</lbl> Gikan dinha, naghunahuna ko pag-adto sa Macedonia unya, pagbalik ngaha aron makapagikan mo nako para sa Juda. <lbl>17</lbl> Ako ba ning gilaraw sa walay paghunahuna? O giusab ko ba ang akong gimbut-an sa paaging dinalidali, gani ingon nga napiit ko sa Oo ug sa Dili?
   <lbl>18</lbl> Ang Diyos nasayod nga ang among pagpakiglambigit ninyo dili Oo ug Dili. <lbl>19</lbl> Sama sa Anak sa Diyos, si Cristo Jesus, si Silvano, Timoteo ug ako, ang among giwali diliOo ug Dili. Alang niya Oo ra gyod. <lbl>20</lbl> Diha niya ang tanang saad sa Diyos na Oo. Nag-ingon sab ta sa iyang ngalan: Amen! ug nagpasalamat sa Diyos. <lbl>21</lbl> Ang Diyos naglig-on nato diha ni Cristo. Gihilogan ta ug gipatikan <lbl>22</lbl> sa kaugalingong patik, sa iyang paghatag sa Espiritu sa atong kasingkasing. 
   
   Naghisgot si Pablo sa usa ka iskandalo
   <lbl>•23</lbl> Ang Diyos nasayod, ug nanumpa ko ninyo sa kaugalingong kinabuhi nga wala ko mobalik sa Corinto aron dili mo mahasol. <lbl>24</lbl> Wala ko maghunahuna sa pagharihari sa inyong pagtoo kondili, sa pagdungag sa inyong kalipay. Kay bahin sa pagtoo, nakabarog na mo nga lig-on. 
   
   <lbl><b>2</b></lbl> <lbl>1</lbl> Busa, wala ko mopadayon pag duaw kay masamok na pod mo. <lbl>2</lbl> Kon nakapaguol ko ninyo, kinsay molipay nako kon dili kamo nga akong giguol? <lbl>3</lbl> Hinumdomi ang akong gisulat: "Inig-anha, dili unta ko maguol tungod ninyo, nga molipay nako." Misalig ko sa tanan. Nagtoo ko nga ang akong kalipay, kalipay pod ninyong tanan. 
   <lbl>4</lbl> Dako kaayo ang akong kaguol ug kahingawa sa pagsulat ko ninyo, mao nga nakahilak ko. Wala koy tuyo pagsakit ninyo. Ang ako lang nga makahibalo mo sa kadako sa gugma ko kaninyo. 
   <lbl>5</lbl> Kon dunay nakasakit nako, dili ako ang gipasakitan kondili, sa dyotay lang, kamong tanan. Ug dili ko buot nga masobrahan. <lbl>6</lbl> Ang silot nga iyang nadawat gikan sa kadaghanan igo na alang niya. <lbl>7</lbl> Karon kinahanglan nga pasayloon ug hupayon siya ninyo aron dili maluya sa tumang kaguol. <lbl>8</lbl> Busa, hangyoon tamo paglig-on sa inyong gugma kaniya. 
   <lbl>9</lbl> Mao ni ang akong tuyo pagsulat ninyo: aron masulayan mo ug masayran nako kon nagtahod ba mo sa tanan. <lbl>10</lbl> Ang inyong gipasaylo, pasayloon pod nako. Ug ang gipasaylo, kon duna koy angayng pasayloon, gipasaylo tungod ninyo atubangan ni Cristo. <lbl>11</lbl> Basin unyag magpahimulos nato si Satanas, kay nasayod ta sa iyang mga laraw. 
   
   Kahumot ta ni Cristo
   <lbl>12</lbl> Busa, miadto ko sa Troade aron pagwali sa Ebanghelyo ni Cristo. Ang Ginoo mibukas sa mga pultahan alang nako. <lbl>13</lbl> Apan wala ko mahimutang, kay wala ko makaplagi didto si Tito, akong igsoon. Busa, nanamilit ko nila ug miadto sa Macedonia.
   <lbl>14</lbl> Salamat sa Diyos, nga nangulo nato sa pagsunod nga mahimayaon kang Cristo! Pinaagi nato nagpakaylap siya sa tanang dapit sa kahibalo bahin niya nga daw pahumot. <lbl>15</lbl> Pahumot ta ni Cristo nga ibayaw ngadto sa Diyos sa naluwas ug sa nawala. <lbl>16</lbl> Alang sa naulahi, nagkahulogan nig kamatayon ug nagdala nila sa kamatayon. Alang sa uban, pahumot ni sa kinabuhi ug nagdala nila sa kinabuhi.
   <lbl>17</lbl> Apan, kinsay angayan sa maong panawagan? Sahi sa daghang nangwarta ginamit ang pulong sa Diyos, matinud-anon ming nagsulti. Isip pinadala sa Diyos nagwali mi ni Cristo, sa inyong atubangan. 
   
   Ang mga ministro ni Cristo
   <lbl><b>3•</b></lbl> <lbl>1</lbl> Nagdayeg ba ko sa akong kau galingon? O, kinahanglan ba nga mopakita ko ninyog mga sulat sa rekomendasyon, sama sa inyong gibuhat? <lbl>2</lbl> Kamoy sulat nga gihambin namo sa kasingkasing, nga mabasa ug masabtan sa tanan. <lbl>3</lbl> Tinuod, kinsay makalimod nga mga sulat mo ni Cristo nga among gisulat, sinulat dili sa tinta kondili, sa Espiritu sa buhing Diyos; kinulit dili sa papan nga bato kondili, sa kasingkasing sa mga tawo. 
   <lbl>4</lbl> Mao ni ang among pagsalig atubangan sa Diyos, salamat ni Cristo! <lbl>5</lbl>Wala mi mangahas paghunahuna nga ang among trabaho gikan sa among katakos. Nasayod mi nga ang among kabatid gikan sa Diyos. <lbl>6</lbl> Gihimo mi niya nga mga ministro sa bag-ong kasabotan nga wala mag-agad sa sinulat nga balaod kondili, sa Espiritu. Ang sinulat nga balaod mopatay. Apan ang Espiritu maghatag og kinabuhi. 
   <lbl>7</lbl> Ang pag-alagad sa Balaod nga nakulit sa mga bato nagdalag kamatayon, gialirongan hinuog himaya. Nasayod ta nga ang mga Israelita dili makatutok sa nawong ni Moises. Ingon ana ang iyang kasanag nga lumalabay lang. <lbl>8</lbl> Unsa pa kaha kamahimayaon ang pag-alagad sa Espiritu? <lbl>9</lbl> Kon may himaya ang pagpahamtang sa silot, unsa pa kaha ang pag-alagad aron makab-ot ang katarongan? <lbl>10</lbl> Kay bisan ang gihimaya makuhaan ini kon moabot na ang himaya nga labaw sa tanan. <lbl>11</lbl> Ang nawala mahimayaon pod kaayo, apan labi pang mahimayaon ang nahibilin. 
   
   Ang belo ni Moises
   <lbl>12</lbl> Sanglit naghupot ta sa igong ambisyon, madasigon pod ta kaayo. <lbl>13</lbl> Dili sama ni Moises nga mitabon sa nawong og belo aron ang mga Israelita dili makakita sa pagkahanaw sa lumalabayng kasanag. 
   <lbl>14</lbl> Nabuta hinuon ang salabotan. Hangtod ining adlawa ang maong belo nahimong babag sa pagbasa sa Daang Kasabotan ug giwagtang diha ni Cristo. <lbl>15</lbl> Hangtod karon, inigbasa nila ni Moises ang belo nagpabilin sa kasingkasing. <lbl>16</lbl> Apan, alang sa mobalik sa Ginoo, kuhaon ang tabil. <lbl>17</lbl> Ang Ginoo espiritu. Hain gani ang espiritu sa Ginoo, tua sab ang kagawasan. 
   <lbl>18</lbl> Apan kita nga wala magtaptap sa nawong ug nakakita na sa larawan sa himaya sa Ginoo, nausab sa iyang kasamahan ug nasinati nato ang labi pang dakong himaya gikan sa Ginoo, ang Espiritu. 
   
   Ang bahandi diha sa mga kulon 
   <lbl><b>4•</b></lbl> <lbl>1</lbl> Busa, wala mi mabugnaw sam tang among gituman ang pag-alagad nga sa kaluoy gihatag kanamo. <lbl>2</lbl> Gisalikway namo ang kamatuorang natunga; wala mi magminarama; wala mi magtuis sa mensahe sa Diyos. Hinunoa, pinaagi sa pagpadayag sa kamatuoran, naangkon namo ang pagtahod sa tanan atubangan sa Diyos. 
   <lbl>3</lbl> Gani kon ang Ebanghelyo nga among giwali nagpabiling hanap, hanap lang ni alang sa nawala. <lbl>4</lbl> Ang dios ining kalibotana nagbuta sa salabotan sa wala motoo aron dili sila makakita sa kahayag sa mahimayaong Ebanghelyo ni Cristo, ang larawan sa Diyos. <lbl>5</lbl> Dili ang kaugalingon ang among giwali kondili, si Cristo Jesus isip Ginoo. Tungod ni Jesus nainyo ming sulugoon. <lbl>6</lbl> Ang Diyos nga nag-ingon: "Pasigaa ang kahayag gikan sa kangitngit", nagpasiga sa kahayag sa atong kasingkasing aron mokaylap ug mabutyag ang Himaya sa Diyos nga nagsiga sa nawong ni Cristo. 
   <lbl>7</lbl> Hinuon, atong gihuptan ang maong bahandi sa mga kulon aron kining walay tupong nga gahom dili isipong atoa kondili, sa Diyos. <lbl>8</lbl> Mga pagsulay sa tanang matang nag-abot-abot nato. Apan wala mo mawad-ig kadasig. <lbl>9</lbl> Nawad-an mig tubag, apan dili paglaom. Gigukod mi, apan wala pasagdi. Natumba, apan wala magun-ob. <lbl>10</lbl> Gidala namo bisag asa sa among pagkatawo ang pagkamatay ni Jesus. Sa ingon, ang kinabuhi ni Jesus mapadayag sab dinhi namo. <lbl>11</lbl> Kay kita, ang mga buhi, sa walay hunong gitugyan sa kamatayon tungod ni Jesus aron ang iyang kinabuhi makita sa tawhanon tang pagkinabuhi. <lbl>12</lbl> Sama nga ang kamatayon nag-obra dinhi namo, diha ninyo ang kinabuhi. 
   <lbl>13</lbl> Among nadawat ang mao rang espiritu sa pagtoo nga gihisgotan sa Kasulatan nga nag-ingon: Mitoo ko busa, misulti. Nagtoo sab mi busa, nanulti. <lbl>14</lbl> Nasayod mi nga ang mibanhaw sa Ginoong Jesus mobanhaw pod namo uban ni Jesus. Dad-on mi niya uban ninyo sa iyang atubangan. <lbl>15</lbl> Sa kataposan ang grasya moabot ninyo nga labaw kamadagayaon. Dako ang pasalamat unya, tungod sa himaya sa Diyos. 
   
   Nangandoy ta sa langitnong puloy-anan
   <lbl>•16</lbl> Busa, wala mi mawad-ig kadasig. Hinunoa, samtang ang among lawas naut-ot, ang kalag nabag-o matag adlaw. <lbl>17</lbl> Ang tinipsing nga kasakit nga lumalabay nag-andam namo alang sa tunhayng bahandi sa himaya nga hilabihan kadako ug gani walay makatumbas. <lbl>18</lbl> Busa, wala na mi magtagad sa mga butang nga makita kon-dili, sa dili makita. Kay ang makita moagi lang. Apan ang dili makita molungtad sa kahangtoran. 
   
   <lbl><b>5</b></lbl> <lbl>1</lbl> Nasayod ta nga inigkadugta sa kalibotanong puloy-anan, o sa ato bang tolda, makapaabot tag balay gikan sa Diyos: langitnong puloy-anan nga dili ginama sa kamot sa tawo ug mohangtod. <lbl>2</lbl> Hinunoa, naghigwaos ta ug nag-agulo: Nganong dili man nato isapaw kining langitnong puloy-anan sa atoa karon? <lbl>3</lbl> (Sa tinuoray, sigurado ba ta nga sa kalibotanong puloy-anan dili ta makaplagang hubo? 
   <lbl>4</lbl> Samtang nia ta sa atong tolda, nag-agulo ta sa lisod sagubangong kapalaran. Kay dili ta buot nga huboan sa maong sapot. Atong ipalabi nga sapawan ang atong gisul-ob aron ang mamatayng lawas lamonon sa tiunayng kinabuhi. <lbl>5</lbl> Kini ang tuyo sa Diyos alang nato. Gihatagan ta niya sa Espiritu isip pyansa sa atong dawatonon. 
   <lbl>6</lbl> Busa, kanunay ming masaligon. Among nasayran nga samtang nagpuyo ta sa lawas, nagpalayo ta sa Ginoo. <lbl>7</lbl> Nagpuyo mi sa pagtoo, bisag wala makakita. <lbl>8</lbl> Apan nangahas mi pagpangandoy nga mas maayong mahimulag sa lawas aron makapuyo uban sa Ginoo. <lbl>9</lbl> Busa, kon among huptan o biyaan kining balaya, nagtinguha lang mi sa pagpahimuot sa Ginoo. <lbl>10</lbl> Kay kitang tanan dad-on sa kahayag atubangan sa hukmanan ni Cristo. Didto ang tagsa tagsa makadawat sa angay niya sumala sa maayo o daotang binuhatan ining kinabuhia. 
   








1







Title:Juan
JUAN
   
   Ang pulong nahimong tawo
   <b><lbl>1 •</lbl></b> <lbl>1</lbl> Sa sinugdan diha na ang pulong.
   Ang Pulong diha sa Diyos,
   ug ang Pulong mao ang Diyos. 
   <lbl>2</lbl> Sa sinugdan siya uban na sa Diyos. 
   <lbl>3</lbl> Pinaagi niya nahimo ang tanan,
   ug walay nahimo nga dili pinaagi niya.
   <lbl>4</lbl> Gikan niya ang tanang kinabuhi,
   ug ang maong kinabuhi kahayag sa katawhan.
   <lbl>5</lbl> Sa kangitngit midan-ag sab ang kahayag nga walay makapalong. 
   <lbl>6</lbl> May gipadala sa Diyos
   nga ginganlag Juan. 
   <lbl>7</lbl> Miabot siya aron pagsaksi sa kahayag,
   pagpaila ini aron ang mga tawo
   nga makadungog sa mensahe motoo.
   <lbl>8</lbl> Dili siya ang kahayag,
   apan saksi siya nga mopaila sa kahayag. 
   <lbl>9</lbl> Kay ang kahayag nagsingabot na sa kalibotan,
   ang tinuod nga kahayag magdan-ag sa mga tawo. 
   <lbl>10</lbl> Siya dinhi na sa kalibotan.
   Pinaagi niya gihimo ang kalibotan,
   apan ang kalibotan wala makaila niya. 
   <lbl>11</lbl> Mianhi siya sa kaugalingong katawhan, apan wala siya dawata.
   <lbl>12</lbl> Hinuon, ang midawat niya ug mitoo sa iyang ngalan,
   gigamhan nga maanak sa Diyos.
   <lbl>13</lbl> Wala sila himoang mga anak sa Diyos sa tawhanong paagi.
   Wala sila mangatawo nga mga anak sa tawhanong amahan,
   kay natawo man sila gikan sa Diyos. 
   <lbl>14</lbl> Ang Pulong nahimong unod,
   ug mipabarog sa iyang tolda uban nato.
   Atong nakita ang iyang Himaya.
   Ang himaya sa bugtong Anak gikan sa Amahan:
   puno sa grasya ug kamatuoran. 
   <lbl>15</lbl> Sa dayag nagsaksi niya si Juan ug miingon,
   "Ang akong gisulti ninyo nga mosunod nako diha na sa wala pa ko,
   kay nag-una siya nako.
   <lbl>16</lbl> Gikan sa iyang kapuno kitang tanan nakadawat
   sa walay puas nga grasya.
   <lbl>17</lbl> Pinaagi ni Moises gihatag sa Diyos ang balaod,
   apan ang grasya ug ang kamatuoran miabot pinaagi ni JesuCristo.
   <lbl>18</lbl> Wala pay nakakita sa Diyos.
   Ang bugtong Anak sa Diyos nagpaila niya,
   ang naa sa sabakan sa Amahan. 
   
   UNANG BAHIN: MIPAILA SI JESUS SA IYANG KAUGALINGON PINAAGI SA MGA TIMAAN
   
   Ang mensahe ni Juan
   <lbl>• 19</lbl> Kini ang gisulat ni Juan diha nga ang mga Judio nagpadalag mga pari ug Levita pagpangutana "Kinsa ka?" <lbl>20</lbl> Gisulti niya ang tinuod; mitubag siya, "Dili ako ang mesiyas. <lbl>21</lbl> Nangutana sila, "Kinsa diay ka? Si Elias?" "Dili," mitubag siya. "Ikaw ba ang propeta?" "Dili." mitubag siya pag-usab. <lbl>22</lbl> Unya, miingon sila, "Tug-ani mig kinsa ka aron may ikatubag mi sa nagpadala namo. Unsay ikasulti nimo sa imong kaugalingon?" 
   <lbl>23</lbl> Mitubag si Juan ginamit ang mga pulong ni propeta Isaias: "Ako ang nagsinggit sa kamingawan: Tul-ira ang dalan sa Ginoo."
   <lbl>24</lbl> Gipadala ang mga Pariseo <lbl>25</lbl> busa, nangutana silag dugang ni Juan, "Nganong namunyag ka man kon dili ka pa ang Mesiyas ni si Elias ni ang Propeta?" <lbl>26</lbl> Mitubag si Juan, "Gibunyagan tamo sa tubig, apan may nagbarog diha ninyo nga wala mo makaila." 
   <lbl>27</lbl> Sunod siya nako, apan dinhi na siya sa wala pa ko. Dili ko angayng mohubad sa liston sa iyang sandalyas." 
   <lbl>28</lbl> Nahitabo ni sa Betabara, sa suba Jordan diin si Juan namunyag. <lbl>29</lbl> Sa sunod adlaw, nakita ni Juan si Jesus nga nagpadulong niya. Miingon si Juan: Anaa ang kordero sa Diyos nga nagwagtang sa mga sala sa kalibotan. 
   <lbl>30</lbl> Siya ang akong giingon nga sunod nako. Nag-una siya nako, kay diha na man siya sa wala pa ko. <lbl>31</lbl> Ako mismo wala makaila niya. Namunyag ko sa pag-andam para niya, aron mapadayag siya sa Israel. 
   <lbl>32</lbl> Nagmatuod sab ini si Juan sa pag-ingon: Nakita ko ang espiritu nga mikanaog gikan sa langit sama sa pati, ug mikunsad niya. <lbl>33</lbl> Wala ko makaila niya, apan ang Diyos nga nagsugo nako sa pagbunyag miingon: Ang imong makita nga kanaogan ug kunsaran sa Espiritu, siya ang nagbunyag diha sa Espiritu Santo.
   <lbl>34</lbl> Tinuod nga ako ning nakita. Nagpahayag ko nga siya ang Pinili sa Diyos. 
   
   Ang unang mga tinun-an 
   <lbl>• 35</lbl> Sa sunod adlaw, didto na sab si Juan uban sa duha ka tinun-an. <lbl>36</lbl> Samtang naglakaw si Jesus si Juan nagtan-aw niya ug miingon "Anaa ang kordero sa Diyos." <lbl>37</lbl> Nadungog sa duha ka tinun-an ang iyang gisulti ug misunod sila ni Jesus. <lbl>38</lbl> Milingi si Jesus, ug nakita niya nga nagsunod sila. Busa, nangutana siya, "Unsay inyong gipangita?" Mitubag sila, "Rabi, (sa ato pa, magtutudlo), diin ka magpuyo?" <lbl>39</lbl> Mitubag siya, "Dali ug tan-aw." Mikuyog sila ug nakita nila ang iyang gipuy-an ug nipuyo sila uban niya adtong adlawa. Mga alas kwatro to sa hapon. 
   <lbl>40</lbl> Usa sa duha nga nakadungog ni Juan mao si Andres, ang igsoon ni Simon Pedro. Misunod siya ni Jesus. 
   <lbl>41</lbl> Unya, sayo sa sunod buntag nakita ini ang igsoong si Simon ug giingnan, "Nakaplagan namo ang Mesiyas" (sa ato pa, ang Cristo). 
   <lbl>42</lbl> Dayon, gidala niya si Simon kang Jesus nga mitutok niya ug miingon: Si Simon ka, anak ni Juan. Sukad karon nganlan ka nag Kefas (sa ato pa, Bato). 
   <lbl>43</lbl> Sa sunod adlaw miadto si Jesus sa Galilea ug nakahibalag ni Felipe nga iyang giingnan, "Sunod nako." 
   <lbl>44</lbl> Si Felipe taga Betsaida, diin nagpuyo si Andres ug si Pedro. 
   <lbl>45</lbl> Unya, nakita ni Felipe si Natanael nga giingnan, "Gikahibalag namo ang gihisgotan ni Moises sa basahon sa balaod ug sa mga propeta - si Jesus, anak ni Jose nga taga Nazaret." 
   <lbl>46</lbl> Mitubag si Natanael, "May maayo ba gikan sa Nazaret?" Mitubag si Felipe: "Dali ug tan-aw." 
   <lbl>47</lbl> Sa nakita na ni Jesus si Natanael nga miduol niya, miingon siya, "Tinuod ni nga Israelita. Dili maot." 
   <lbl>48</lbl> Nangutana si Natanael kang Jesus: "Nganong nakaila ka nako?" Mitubag si Jesus, "Nakita tika ilawom sa igera sa wala ka pa tawga ni Felipe." 
   <lbl>49</lbl> Mitubag si Natanael, "Rabi (magtutudlo), Anak ka sa Diyos, ang Hari sa Israel." 
   <lbl>50</lbl> Mitubag si Jesus, "Miingon lang ko nga nakita tikaw ilawom sa igera ug mitoo ka na. Makakita kag labaw pa ini. <lbl>51</lbl> Unya, miingon si Jesus, "Sa pagkatinuod sultihan tikaw makakita ka sa langit nga maabli ug sa mga Anghel sa Diyos nga mosaka ug manaog diha sa Anak sa Tawo." 
   
   Ang kasal sa Cana 
   <b><lbl>2 •</lbl></b> <lbl>1</lbl> Human sa tulo ka adlaw dihay kasal sa Cana sa Galilea. Didto ang inahan ni Jesus. <lbl>2 Gidapit pod si Jesus, uban ang iyang mga igsoon ug tinun-an. <lbl>3</lbl> Sa nahurot na ang bino, ang inahan ni Jesus miingon niya, "Wala na silay bino." 
   <lbl>4</lbl> Mitubag si Jesus, "Ang imong hunahuna dili akoa Babaye? Wala pa moabot ang akong panahon." <lbl>5</lbl> Apan giingnan sa inahan ang mga sulugoon, "Buhata ang iyang isulti." 
   <lbl>6</lbl> May gibutang sa duol nga unom ka tadyaw, sudlanag tubig, nga gamiton sa mga Judio alang sa seremonyas sa panghugas. Ang matag tadyaw kasudlag 20 o 30 ka galon nga tubig. <lbl>7</lbl> Miingon si Jesus sa mga sulugoon: "Pun-ag tubig ang mga tadyaw." Ug ilang gipuno. <lbl>8</lbl> Unya, miingon siya, "Kab-ig dyotay ug dad-a sa tinugyanan." Ug ilang gibuhat. 
   <lbl>9</lbl> Gitilawan sa tinugyanan ang tubig nga nahimong bino, apan wala siya masayod og diin ni gikan. Ang mga sulugoon ra nga naghakot sa tubig ang nasayod. Busa, gitawag sa tinugyanan ang bana ug <lbl>10</lbl> giingnan, "Ang tanan modalit pag-una sa kinamaayohang bino hangtod nga nakainom na pag-ayo ang dinapit. Dayon, isunod ang dili kaayo maayo. Apan imong gitagoan ang labing maayo hangtod karon." 
   <lbl>11</lbl> Mao ni ang unang milagro ni Jesus sa Cana sa Galilea. Gipadayag niya ining paagiha ang iyang himaya, ug mitoo niya ang iyang mga tinun-an. 
   <lbl>• 12</lbl> Unya, si Jesus, ang iyang inahan, ang mga igsoong lalaki ug mga tinun-an nangadto sa Cafarnaum. Mipuyo sila didto sa pipila ka adlaw. 
   
   Gilimpiyohan ni Jesus ang Templo 
   <lbl>• 13</lbl> Sa hapit na ang Pasko sa Pagsaylo sa mga Judio miadto si Jesus sa Jerusalem. <lbl>14</lbl> Nakita niya sa hawanan sa Templo ang namaligyag baka, karnero, ug pati, ingon man ang nangilis og kwarta nga nanglingkod.
   <lbl>15</lbl> Naglubid si Jesus og lapdos ug giabog sa hawanan sa Templo ang tanan lakip ang mga karnero ug nating baka. Gilimbuwad niya ang lamesa sa nangilis og kwarta ug gilabay ang mga sinsiyo. <lbl>16</lbl> Giingnan niya ang namaligyag pati, "Kuhaa ni ug dad-a sa gawas! Ayawg himoang merkado ang balay sa akong Amahan." <lbl>17</lbl> Busa, nahinumdom ang mga tinun-an sa Kasulatan: Gilamoy ko sama sa kayo sa akong gugma alang sa imong balay.
   <lbl>18</lbl> Unya, ang mga Judio nangutana ni Jesus, "Asa ang mga timailhan nga nagmatuod nga may katungod ka sa pagbuhat ini?" <lbl>19</lbl> Mitubag si Jesus, "Gub-a kining templo, ug sa tulo ka adlaw pabarogon ko pag-usab." 
   <lbl>20</lbl> Mitubag ang mga Judio, "Mikabat og 46 ka tuig ang pagbuhat sa templo unya, tukoron lang nimo sa tulo ka adlaw?" <lbl>21</lbl> Apan ang templo nga gipasabot ni Jesus mao ang iyang lawas. <lbl>22</lbl> Sa nabanhaw na siya sa mga patay, anha pa mahinumdom ang mga tinun-an sa iyang gipamulong. Busa, mitoo sila sa Kasulatan ug sa gisulti ni Jesus. 
   <lbl>23</lbl> Didto si Jesus sa Jerusalem sa Pangilin sa Pagsaylo. Daghan ang nanoo niya sa pagkakita nila sa mga milagro nga iyang gibuhat. <lbl>24</lbl> Apan wala si Jesus magsalig, kay nakaila siya nilang tanan. <lbl>25</lbl> Wala siya magkinahanglag mosaksi kang bisag kinsa, kay nasayod siya unsay naa sa kada usa. 
   Si Jesus ug si Nicodemo 
   <b><lbl>3 •<lbl></b> <lbl>1</lbl> May pangulo sa mga Judio nga ginganlag Nicodemo, sakop sa pundok sa mga Pariseo. <lbl>2</lbl> Usa ana ka gabii, miadto siya kang Jesus ug miingon: "Rabi, nasayod mi nga magtutudlo ka nga pinadala sa Diyos. Walay makahimo sa imong mga milagro kon wala niya ang Diyos." 
   <lbl>3</lbl> Si Jesus mitubag: "Sultihan tikaw: walay makakita sa Gingharian sa Diyos gawas kon matawo siya pag-usab gikan sa ibabaw." <lbl>4</lbl> Mitubag si Nicodemo, "Unsaon man pagpakatawog usab sa tigulang na? Makasulod ba siya sa sabakan sa inahan aron magpakatawog usab?" 
   <lbl>5</lbl> Si Jesus mitubag, "Sa pagkatinuod, sultihan tikaw: Walay makasulod sa gingharian sa Diyos gawas kon matawo siyag usab sa tubig ug sa Espiritu. <lbl>6</lbl> Ang gianak sa unod, unod; apan ang gianak sa Espiritu, espiritu. <lbl>7</lbl> "Ayawg kahibulong nga moingon ko: 'Kinahanglang magpakatawo mog usab gikan sa ibabaw.' <lbl>8</lbl> Mohuros ang hangin bisag asa. Makadungog ka sa paghuros. Apan dili ka makamatikod ni mahibawog hain ni padulong. Ingon sab ini ang matawo sa Espiritu." 
   <lbl>9</lbl> Nangutana si Nicodemo, "Unsaon pagkahimo ini?" <lbl>10</lbl> "Wala ka ba mahibawo nga magtutudlo ka man nga inila sa Israel?"
   <lbl>• 11</lbl> Sa pagkatinuod, sultihan tikaw: Nagsulti mi sa among nahibawan, ug nagmatuod sa among nakita, apan wala ninyo dawata ang among pagsaksi. <lbl>12</lbl> Kon dili ka motoo sa akong gisulti mahitungod sa mga butang nga kalibotanon, dan, unsaon man nimo pagtoo kon mosulti ko bahin sa mga butang nga langitnon? <lbl>13</lbl> Gani wala pay misaka sa langit gawas sa nanaog gikan sa langit, ang Anak sa tawo. 
   <lbl>14</lbl> Ingon nga gipataas ni Moises ang bitin sa disyerto, ang anak sa tawo kinahanglang ipataas pod, <lbl>15</lbl> aron ang motoo niya makabaton og kinabuhing dayon. <lbl>16</lbl> Ingon ini ang gugma sa Diyos sa kalibotan. Gihatag niya ang bugtong anak aron ang motoo dili mamatay kondili, makabaton sa kinabuhing dayon. 
   <lbl>17</lbl> Wala ipadala sa Diyos ang anak aron pagsilot kondili, aron pagluwas sa kalibotan. <lbl>18</lbl> Dili silotan ang motoo niya. Apan ang dili motoo nasilotan na, kay wala man siya motoo sa bugtong anak sa Diyos. <lbl>19</lbl> Kini ang paagi sa paghukom: naabot na sa kalibotan ang kahayag, apan gipalabi sa mga tawo ang kangitngit kay sa kahayag tungod sa kadaotan sa ilang binuhatan. <lbl>20</lbl> Ang nagbuhat og daotan dili gustog kahayag. Dili siya moduol sa kahayag, kay mabisto man ang daotang mga buhat. <lbl>21</lbl> Apan ang nagpuyo sumala sa kamatuoran moduol sa kahayag aron mapadayag nga matinud-anon siya sa Diyos. 
   
   Kataposang pagsaksi ni Juan
   <lbl>• 22</lbl> Human ini, si Jesus ug ang iyang mga tinun-an nangadto sa Juda diin namunyag sila. <lbl>23</lbl> Namunyag pod si Juan sa Enon, duol sa Salim, kay daghan didtog tubig. Nangadto niya ang mga tawo ug gibunyagan sila. <lbl>24 Wala pa prisoha si Juan adtong panahona. 
   <lbl>25</lbl> Nakiglantogi ang mga tinun-an ni Juan sa usa ka Judio mahitungod sa espiritwal nga pagpanglimpyo. <lbl>26</lbl> Unya, miduol sila ni Juan ug miingon, "Rabi, kadtong kauban nimo tabok sa Jordan nga matud pa nimo maayo kaayong tawo, namunyag karon ug nangadto kaniya ang tanan." 
   








1







Title:Chronicles (4)
<lbl>8:13</lbl> Sumala sa tulomanon sa adlaw-adlaw, sa paghalad sumala sa sugo si Moises, mahitungod sa mga adlaw nga igpapahulay, ug sa mga bag-ong bulan, ug sa mga nabatasang fiesta, nga gisaulog makatolo sa usa ka tuig, bisan sa fiesta sa tinapay nga walay levadura, ug sa fiesta sa mga semana, ug sa fiesta sa mga balong-balong.

<lbl>8:14</lbl> Ug iyang gitudlo sumala sa tulomanon ni David nga iyang amahan, ang mga pagbanus-banus sa mga sacerdote sa ilang pag-alagad, ug ang mga Levihanon sa ilang mga katungdanan, sa pagdayeg, ug sa pag-alagad sa atubangan sa mga sacerdote, sumala sa bulohaton nga gikinahanglan sa adlaw-adlaw; ang mga magbalantay sa pultahan usab sa ilang mga pagbanus-banus sa tagsatagsa ka ganghaan: kay maoy gisugo ni David nga tawo sa Dios.

<lbl>8:15</lbl> Ug sila wala mopahawa sa sugo sa hari sa mga sacerdote ug sa mga Levihanon mahitungod sa bisan unsang butang, kun mahitungod sa mga bahandi.

<lbl>8:16</lbl> Karon ang tanang bulohaton ni Salomon naandam alang sa adlaw sa pagtukod sa balay ni Jehova, ug hangtud nga kini natapus. Busa ang balay ni Jehova nahuman.

<lbl>8:17</lbl> Unya miadto si Salomon sa Esiongeber, ug sa Eloth sa baybayon diha sa yuta sa Edom.

8:18 Ug gipadad-an siya ni Huram sa kamot sa iyang mga alagad, mga sakayan, ug mga alagad nga nahibalo sa dagat: ug sila ming-adto uban sa mga sulogoon ni Salomon ngadto sa Ophir, ug nagdala gikan didto upat ka gatus ug kalim-an ka talento nga bulawan, ug gidala sila ngadto kang hari Salomon.
<lbl>9:1</lbl> Ug sa pagkadungog sa reina sa Seba sa kabantug ni Salomon, siya miadto sa Jerusalem aron sa pagsulay kang Salomon sa mga malisud nga pangutana, uban ang usa ka dakung panon nga magsusunod, ug mga camello nga gilulanan ug mga panakot; ug bulawan nga daghan kaayo, ug mga bililhon nga bato: ug sa paghiadto niya kang Salomon, siya nakigsulti kaniya mahitungod sa tanan nga diha sa iyang kasingkasing.

<lbl>9:2</lbl> Ug gisuginlan siya ni Salomon sa tanan niyang mga pangutana; ug walay bisan unsang natago kang Salomon nga wala niya ikasugilon kaniya. |

<lbl>9:3</lbl> Ug sa pagkakita sa reina sa Seba sa kaalam ni Salomon, ug sa balay nga iyang gitukod,

<lbl>9:4</lbl> Ug sa makaon nga diha sa iyang lamesa, ug sa paglingkod sa iyang mga sulogoon, ug sa pagtambong sa iyang mga alagad, ug sa ilang mga bisti, sa iyang mga magdadala sa copa usab, ug sa ilang mga bisti, ug sa iyang hagdanan nga iyang giagian sa pag-adto niya sa balay ni Jehova; wala nay espiritu diha kaniya.

<lbl>9:5</lbl> Ug siya miingon sa hari: Matuod ang sugilon nga akong nadungog sa akong kaugalingong yuta mahitungod sa imong mga buhat, ug sa imong kaalam.

<lbl>9:6</lbl> Bisan pa niana, wala ako motoo sa ilang mga pulong, hangtud nga ako mianhi, ug ang akong mga mata nakakita niana; ug, ania karon, ang katunga sa kadaku sa imong kaalam wala ikasugilon kanako: ikaw nagalabaw sa kadungganan nga akong nadungog.

<lbl>9:7</lbl> Malipayon ang imong mga tawo, ug malipayon kining imong mga alagad, nga nagatindog kanunay sa imong atubangan, ug nagapatalinghug sa imong kaalam.

<lbl>9:8</lbl> Dalayegon si Jehova nga imong Dios, nga nahimuot diha kanimo, sa pagpalingkod kanimo ibabaw sa iyang trono, aron mahimong hari alang kang Jehova nga imong Dios; tungod kay ang imong Dios nahagugma sa Israel, sa paglig-on kanila sa walay katapusan, busa gihimo ikaw niya nga hari ibabaw nila, aron sa pagbuhat sa justicia ug sa pagkamatarung.

<lbl>9:9</lbl> Ug siya mihatag sa hari sa usa ka gatus ug kaluhaan ka talento nga bulawan, ug mga panakot nga daghan kaayo, ug mga bililhon nga bato: walay laing panakot nga maingon sa gihatag sa reina sa Seba kang Salomon.

<lbl>9:10</lbl> Ug ang mga alagad usab ni Huram, ug ang mga alagad ni Salomon, nga nanagdala ug bulawan gikan sa Ophir, nanagdala ug mga kahoy nga almug ug mga bato nga bililhon.

<lbl>9:11</lbl> Ug gihimo sa hari ang mga almug nga kahoy nga mga azotea sa balay ni Jehova, ug sa balay sa hari, ug mga alpa ug mga kinuldasan nga tulonggon alang sa mga mag-aawit; ug walay nakita nga maingon niana kanhi sa yuta sa Juda.

<lbl>9:12</lbl> Ug gihatag ni hari Salomon sa reina sa Seba ang tanan nga iyang gitinguha, bisan unsa sa iyang gipangayo, gawas pa kadtong iyang gidala ngadto sa hari. Busa siya mipauli, ug miadto sa iyang kaugalingong yuta, siya ug ang iyang mga alagad.

<lbl>9:13</lbl> Karon ang kabug-aton sa bulawan nga abut ni Salomon sa usa ka tuig unom ka gatus ug kan-uman ug unom ka talento nga bulawan,

<lbl>9:14</lbl> Labut pa sa mga gipanagdala sa mga magpapatigayon ug sa mga magbabaligya. Ug ang tanang hari sa Arabia ug ang mga gobernador sa yuta nanagdala sa bulawan ug salapi ngadto kang Salomon.

<lbl>9:15</lbl> Ug si hari Salomon naghimo sa duha ka gatus ka kalasag sa pinikpik nga bulawan; unom ka gatus ka siclo sa pinikpik nga bulawan ang naigoan sa usa ka kalasag.

<lbl>9:16</lbl> Ug siya naghimo sa totolo ka gatus ka taming nga pinikpik nga bulawan; tolo ka gatus ka siclo nga bulawan ang naigoan sa usa ka taming; ug gibutang sila sa hari sa sulod sa balay sa kalasangan sa Libano.

<lbl>9:17</lbl> Labut pa, ang hari naghimo sa usa ka trono nga garing, ug gisapawan kini sa lunsay nga bulawan.

<lbl>9:18</lbl> Ug may unom ka ang-ang ngadto sa trono, uban sa tumbanan nga bulawan, nga gitaod sa trono, ug may kuptanan sa luyo ug luyo tupad sa dapit sa trono, ug duruha ka leon nga nanagtindog tupad sa mga kuptanan.

<lbl>9:19</lbl> Ug napulo ug duha ka leon ang nanagtindog sa luyo ug luyo ibabaw sa unom ka ang-ang: walay sama niana nga nabuhat sa fisan diin nga gingharian.

<lbl>9:20</lbl> Ug ang tanan nga ilimnan nga copa ni hari Salomon lunsay bulawan, ug ang mga copa sa balay sa kakahoyan sa Libano hinimo sa lunsay nga bulawan: ang salapi wala panumbalinga sa mga adlaw ni Salomon.

<lbl>9:21</lbl> Kay ang hari may mga sakayan nga mag-adtoan sa Tarsis uban sa mga sulogoon ni Huram; makausa sa matag-tolo ka tuig magdunggoan ang mga sakayan sa Tarsis, managdala sa bulawan, ug salapi, garing, ug mga onggoy ug mga pavo.

<lbl>9:22</lbl> Busa si hari Salomon milabaw sa tanang mga hari sa yuta sa kadato ug kaalam.

<lbl>9:23</lbl> Ug ang tanang mga hari sa yuta nanagpangita sa presencia ni Salomon, aron sa pagpamati sa iyang kaalam, nga gibutang sa Dios sa iyang kasingkasing.

<lbl>9:24</lbl> Ug ang tagsatagsa ka tawo nagdala sa iyang buhis, mga copa nga salapi, ug mga copa nga bulawan, ug mga bisti, hinagiban, ug mga panakot, mga kabayo, ug mga mula, ang maong gidaghanon tuigtuig.

<lbl>9:25</lbl> Ug si Salomon may upat ka libo nga caballereza sa mga kabayo ug mga carro, ug napulo ug duha ka libo nga mga magkakabayo nga iyang gibutang sa mga ciudad sa carro, ug uban sa hari sa Jerusalem

<lbl>9:26</lbl> Ug siya naghari sa tanang kaharian sukad sa Suba hangtud ngadto sa yuta sa mga Filistehanon, ug ngadto sa utlanan sa Egipto.

<lbl>9:27</lbl> Ug gihimo sa hari ang salapi sa Jerusalem nga daw ingon sa mga bato, ug ang cedro gihimo niya nga daw mga kahoy nga sicomoro nga anaa sa kapatagan, tungod sa kadaghan.

<lbl>9:28</lbl> Ug sila nanagdala ug mga kabayo alang kang Salomon gikan sa Egipto, ug gikan sa tanang kayutaan.

<lbl>9:29</lbl> Karon ang uban nga mga buhat ni Salomon, ang sinugdan ug katapusan, wala ba sila mahisulat diha sa kasaysayan ni Nathan nga manalagna, ug sa pagtagna ni Ahias nga Silonhon, ug sa mga panan-awon ni Iddo ang manalagna mahitungod kang Jeroboam ang anak nga lalake ni Nabat?

<lbl>9:30</lbl> Ug si Salomon naghari sa Jerusalem ibabaw sa tibook Israel sulod sa kap-atan ka tuig.

<lbl>9:31</lbl> Ug si Salomon natulog uban sa iyang mga amahan, ug siya gilubong didto sa ciudad ni David nga iyang amahan: ug si Roboam ang iyang anak nga lalake mihari ilis kaniya.
<lbl>10:1</lbl> Ug si Roboam miadto sa Sichem; kay ang tibook Israel ming-adto sa Sichem aron sa paghimo kaniya nga hari.

<lbl>10:2</lbl> Ug nahitabo, sa pagkadungog ni Jeroboam anak nga lalake ni Nabat niana (kay siya didto sa Egipto, diin siya mikalagiw gikan sa atubangan ni hari Salomon) nga si Jeroboam mipauli gikan sa Egipto.

<lbl>10:3</lbl> Ug ilang gipasugoan ug gipatawag siya; ug si Jeroboam ug ang tibook Israel ming-adto, ug sila namulong kang Roboam nga nagaingon:

<lbl>10:4</lbl> Ang imong amahan nagpabug-at sa among yugo; busa karon ang pagsakit nga pag-alagad sa imong amahan, ug ang iyang mabug-at nga yugo nga iyang gibutang ibabaw kanamo himoang magaan-gaan, ug kami magaalagad kanimo.

<lbl>10:5</lbl> Ug siya miingon kanila: Bumalik kamo pag-usab kanako sa tapus ang totolo ka adlaw. Ug ang katawohan mingpahawa.

<lbl>10:6</lbl> Ug si hari Roboam nagpakitambag uban sa mga tigulang nga nanagtindog sa atubangan ni Salomon nga iyang amahan samtang buhi pa siya, sa pag-ingon: Unsay tambag nga inyong ikahatag kanako aron akong ikatubag niining katawohan?

<lbl>10:7</lbl> Ug sila namulong kaniya, nga nagaingon: Kong ikaw magmaloloy-on niining katawohan, ug magpahimuot kanila, ug mamulong sa maayong mga pulong kanila, nan sila mahimong imong mga ulipon sa walay katapusan.

<lbl>10:8</lbl> Apan iyang gisalikway ang tambag sa mga tigulang nga ilang gihatag kaniya, ug nagpakitambag sa mga batan-on nga nanagtubo dungan kaniya, nga nagtindog sa iyang atubangan.

<lbl>10:9</lbl> Ug siya miingon kanila: Unsang tambaga ang inyong ikahatag kanako aron atong ikatubag niining katawohan, nga mingsulti kanako, sa pag-ingon: Himoa nga ang yugo nga gibutang sa imong amahan sa ibabaw namo magaan-gaan?

<lbl>10:10</lbl> Ug ang mga batan-on nga nanagtubo uban kaniya namulong kaniya, sa pag-ingon: Mao kini ang ipamulong mo sa katawohan nga mingsulti kanimo, sa pag-ingon: Ang imong amahan naghimo sa among yugo nga mabug-at; apan himoa kining magaan-gaan alang kanamo; mao kini ang ipamulong mo kanila: Ang akong diyutay nga tudlo mabaga pa kay sa mga hawak sa akong amahan.

<lbl>10:11</lbl> Ug karon ingon nga ang akong amahan nagmando kaninyo uban ang usa ka mabug-at nga yugo, ako magadugang sa inyong yugo: ang akong amahan nagcastigo kaninyo uban sa mga latigo, apan ako magacastigo kaninyo uban sa mga tanga.

<lbl>10:12</lbl> Busa si Jeroboam ug ang tibook katawohan ming-adto kang Roboam sa ikatolo ka adlaw, ingon sa sugo sa hari, nga nagaingon: Balik dinhi kanako sa ikatolo ka adlaw.

<lbl>10:13</lbl> Ug ang hari mitubag kanila nga misingka: ug si hari Roboam misalikway sa tambag sa mga tawong tigulang,

<lbl>10:14</lbl> Ug namulong kanila sumala sa tambag sa mga batan-ong lalake, nga nagaingon: Ang akong amahan nagpabug-at sa inyong yugo, apan ako magadugang niana: ang akong amahan nagcastigo kaninyo uban sa mga latigo, apan ako magacastigo kaninyo uban sa mga tanga.

<lbl>10:15</lbl> Busa ang hari wala magpatalinghug sa katawohan; kay kini gituyo sa Dios, aron nga mapalig-on ni Jehova ang iyang pulong, nga iyang gipamulong pinaagi kang Ahias nga Silonhon ngadto kang Jeroboam ang anak nga lalake ni Nabat.

<lbl>10:16</lbl> Ug sa pagtan-aw sa tibook Israel nga ang hari wala magpatalinghug kanila, ang katawohan mingtubag sa hari, sa pag-ingon: Unsay labut namo kang David? ni may panulondon kami sa anak nga lalake ni Isai: ang tagsatagsa ka tawo ngadto sa inyong mga balong-balong, Oh Israel: karon tan-awa sa kaugalingon mong balay, David. Busa ang tibook Israel namahawa ngadto sa ilang mga balong-balong.

<lbl>10:17</lbl> Apan mahatungod sa mga anak sa Israel nga nagpuyo sa mga ciudad sa Juda, si Roboam ang naghari kanila.

<lbl>10:18</lbl> Unya gipaadto ni hari Roboam si Adoram, nga nagbantay sa mga tawo ilalum sa pintakasi; ug ang mga anak sa Israel mingbato kaniya sa kamatayon uban sa mga bato. Ug si hari Roboam midali sa pagtungtong sa iyang carro, aron sa pagkalagiw ngadto sa Jerusalem.

<lbl>10:19</lbl> Busa ang Israel mingsukol batok sa balay ni David hangtud niining adlawa.


<lbl>11:1</lbl>  Ug sa paghiabut ni Roboam sa Jerusalem, iyang gitigum ang balay sa Juda ug Benjamin, nga may usa ka gatus ug kawaloan ka libo nga mga piniling tawo nga mga manggugubat, aron sa pagpakig-away batok sa Israel, aron sa pagbawi pag-usab sa gingharian ngadto kang Roboam.

<lbl>11:2</lbl> Apan ang pulong ni Jehova midangat kang Semeias, ang tawo sa Dios nga nagaingon:

<lbl>11:3</lbl> Isulti kang Roboam ang anak nga lalake ni Salomon, hari sa Juda, ug sa tibook Israel nga anaa sa Juda ug Benjamin, sa pag-ingon.








1







Title:Marco (7)
   <lbl>33</lbl> Gidala niya si Pedro, Jaime ug Juan. Kay napuno man siya sa kahingawa ug kasakitan, <lbl>34</lbl> miingon siya: "Ang akong kalag puno sa kaguol. Morag mamatay ko tungod ini. Pabilin dinhi ug pagtukaw." 
   <lbl>35</lbl> Unya, nagpalayo siyag dyotay ug mihapa sa yuta. Miampo siya nga kon mahimo, palabyon kining taknaa ug dili siya patyon. Miingon si Jesus. <lbl>36</lbl> "Abba, mahimo nimo ang tanan. Kuhaa kanako kining kupa. Apan dili ang akong kabubut-on kondili, ang imoy matuman. 
   <lbl>37</lbl> Sa pagbalik nakita niya nga nangatulog ang mga kauban. Giingnan niya si Pedro: "Natulog ka ba, Simon? Dili ka ba makatukaw bisag usa lang ka oras? 
   <lbl>38</lbl> Pagtukaw ug pag-ampo aron dili ka mahulog sa panulay. Tinuod nga madasigon ang Espiritu, apan luya ang lawas."
   <lbl>39</lbl> Miadto na pod siya sa layo ug nag-ampo sa mao gihapong mga pulong. <lbl>40</lbl> Sa pagbalik niya nangatulog gihapon ang mga tinun-an. Dili nila mabuka ang mata. Wala sila mahibalog unsay isulti kaniya. 
   <lbl>41</lbl> Sa pagbalik niya sa ikatulong higayon miingon siya: "katulog na mo ug pahulay. Natapos na ang tanan. Miabot na ang panahon nga ang anak sa tawo itugyan sa kamot sa makasasala. 42</lbl> Bangon, manglakaw ta. Tan-awa! Ania na ang nagbudhi nako." 
   
   Ang pagdakop 
   (<lbl>Mt 26:47</lbl>; <lbl>Lc 22:47</lbl>; <lbl>Jn 18:2</lbl>)
   <lbl>• 43</lbl> Samtang nagsulti pa si Jesus, miabot si Judas, usa sa 12, kuyog sa pundok sa mga tawo nga nagdalag mga pinuti ug bunal. Gipadala sila sa mga pangulong pari, sa mga magtutudlo sa balaod ug sa kadagkoan. <lbl>44</lbl> Ang nagbudhi naghatag og timaan: "Ang akong hagkan, siya na. Dakpa ug dad-a siya nga ginapos." 
   <lbl>45</lbl> Sa pag-abot ni Judas miduol siya ni Jesus nga iyang gitawag: "Ginoo! Ginoo!", ug gihadkan. <lbl>46 Unya, gidakop nila si Jesus ug gidala. 
   <lbl>47</lbl> Milanit sa pinuti ang usa sa nagtindog didto ug mitigbas sa sulugoon sa Labawng Pari. Naputol ang dalunggan. 
   <lbl>48</lbl> Mitutok nila ni Jesus ug miingon: "Morag nangita mog tulisan! Gikinahanglan ba ang mga pinuti ug bunal aron pagdakop nako? <lbl>49</lbl> Adlaw adlaw nagkauban ta sa templo diin nagtudlo ko, ug wala ko dakpa. Apan pasagdi nga matuman ang kasulatan." <lbl>50 Unya, gibiyaan siya sa iyang mga tinun-an. Nangikyas sila. 
   <lbl>51</lbl> May batan-ong lalaki nga may kupo lang nga panaptong lino, nga misunod ni Jesus. <lbl>52</lbl> Dihang gigunitan siya, gibiyaan niya ang panapton sa ilang kamot. Midalagan siyang hubo. 
   <lbl>• 53</lbl> Gidala nila si Jesus sa Labawng Pari. Didto nagkatigom ang mga pangulong pari, ang mga magulang ug magtutudlo sa Balaod. 
   <lbl>54</lbl> Nagsunod si Pedro sa layulayo. Unya, miyuhot siya sa hawanan sa Labawng Pari, milingkod uban sa mga gwardya duol sa kalayo aron mainitan. 
   <lbl>55</lbl> Ang mga pangulong pari ug ang tibuok konseho nangitag pruyba batok ni Jesus aron pagpatay niya. Apan wala silay hikaplgan. <lbl>56</lbl> Bisag daghan ang misultig bakak batok niya wala sila magkauyon. <lbl>57</lbl> Sa kataposan miduol ug miasoyg bakak ang pipila ka lalaki: <lbl>58</lbl> "Nakadungog mi nga miingon siya: "Gub-on ko kining Templo nga hinimo sa kamot sa tawo ug sa tulo ka adlaw magpatindog kog lain nga dili binuhat sa kamot." <lbl>59 Bisan pa ini wala gihapon sila magkauyon. 
   <lbl>• 60</lbl> Mibarog ang Labawng Pari taliwala nila ug nangutana ni Jesus: "Wala ka bay ikatubag ining tanan? Unsay ikasulti nimo mahitungod sa pruyba batok nimo? <lbl>61</lbl> Apan si Jesus nagpakahilom lang. Wala motubag. Nangutana pag-usab ang Labawng Pari: "Si Cristo ka ba, ang anak sa Diyos?" <lbl>62</lbl> Mitubag si Jesus: "Oo! Ug makita nimo ang anak sa tawo nga naglingkod sa tuong kamot sa Labawng Makagagahom. Moanhi siya nga gilibotan sa panganod." <lbl>63</lbl> Gigisi sa Labawng Pari ang iyang sapot sa pagpadayag sa kalisang ug miingon: Unsa pang pruybaha ang atong gikinahanglan? <lbl>64 Nakabati mo sa iyang panamastamas. Unsay inyong hukom?" Ug gisilotan nila si Jesus: "Kinahanglang mamatay siya." 
   <lbl>65</lbl> Misugod ang pipila nila pagpanglua niya. Gitaptapan ang iyang mata, gihampak siya ug giingnan: "Tag-anag kinsay mihampak nimo." 
   
   Si Pedro wala moangkon ni Jesus 
   (<lbl>Mt 26:69</lbl>; <lbl>Jn 18:15</lbl>)
   <lbl>• 66</lbl> Samtang didto si Pedro sa hawanan miabot ang usa sa mga babayeng sulugoon sa Labawng Pari. <lbl>67</lbl> Namatikdan niya sa may kalayo si Pedro nga iyang gitutokan ug giingnan: "Kauban ka ni Jesus nga Nasareno." <lbl>68</lbl> Nangulipas si Pedro: "Wala ko masayod ni makasabot sa imong gisulti." Ug migawas siya. 
   <lbl>69</lbl> Didto nakita na pod siya sa laing sulugoon nga babaye nga miingon sa nagbarog sa duol: "Usa siya nila." <lbl>70</lbl> Apan nangulipas gihapon si Pedro. Human sa pipila ka gutlo, giingnan si Pedro sa mga nagbarog didto: "Sa walay duhaduha, usa ka nila. Taga Galilea ka man, dili ba?" <lbl>71</lbl> Nangatarongan si Pedro, nanunglo ug nanumpa. "Wala koy kasayoran anang inyong gihisgotan." 
   <lbl>72</lbl> Unya, mituktugaok ang sunoy sa makaduha. Nahinumdom dayon si Pedro sa giingon ni Jesus: "Sa dili pa motuktugaok ang sunoy sa makaduha imo na kong ilimod sa makatulo." Sa paghinumdom ini mihilak siya. 
   
   Si Jesus atubangan ni Pilato
   (<lbl>Mt 27:1</lbl>; <lbl>Lc 23:2</lbl>; <lbl>Jn 18:28</lbl>)
   <b><lbl>15</lbl></b> <lbl>1</lbl> Sayo sa buntag ang mga pangu long pari, mga magulang ug magtutudlo sa Balaod (ang tibuok Konseho sa Sanhedrin) nakalaraw na. Gikadenahan nila si Jesus, gidala ug gitugyan kang Pilato. 
   <lbl>2</lbl> Unya, gipagutana siya ni Pilato: "Ikaw ba ang hari sa mga Judio?" Si Jesus mitubag: "Ikay nag-ingon." 
   <lbl>3</lbl> Tungod sa daghang pasangil batok ni Jesus, <lbl>4</lbl> nangutana pag-usab si Pilato: "Wala ka bay ikatubag? Tan-awa, pila ka pasangil ang gipasaka batok nimo." <lbl>5</lbl> Apan wala gihapon motubag si Jesus. Busa, natingala si Pilato. 
   <lbl>• 6</lbl> Sa matag pangilin sa Pasko sa Pagsaylo naandan ni Pilato ang pagbuhi sa binilanggo nga pangayoon sa katawhan. <lbl>7</lbl> Karon, may ginganlag Barabas nga nabilanggo uban sa nagdalag kagubot ug nakapatay sa pag-alsa. <lbl>8</lbl> Sa pagduol nila ni Pilato aron paghangyo sa naandang buluhaton, <lbl>9</lbl> miingon siya: "Buot ba mo nga buhian ko ang Hari sa mga Judio?" <lbl>10</lbl> Nakamatngon siya nga si Jesus gitugyan kaniya sa mga pangulong pari tungod sa kasina. 
   <lbl>11</lbl> Gisibahan sa mga pangulong pari ang katawhan aron pagpangayo nga buhian si Barabas. <lbl>12</lbl> Mitubag si Pilato: "Unsay buhaton ko sa gitawag ninyog Hari sa mga Judio?" 
   <lbl>13</lbl> Misinggit ang katawhan sa pagtubag: "Ilansang siya sa krus!" <lbl>14</lbl> Nangutana si Pilato: "Unsay nahimo niyang daotan?" Apan misinggit silag labaw kakusog: "Ilansang siya sa krus!" 
   
   Gipurongpurongan si Jesus 
   (<lbl>Mt 27:27</lbl>; <lbl>Jn 19:1</lbl>)
   <lbl>15</lbl> Sanglit buot man si Pilato nga mopahimuot sa katawhan, gibuhian niya si Barabas ug gipalatos si Jesus. Human ana, gitugyan siya aron ilansang sa krus. 
   <lbl>16</lbl> Gidala si Jesus sa mga sundalo sa sulod sa hawanan nga gitawag og pretorium. Unya, gitawag nila ang kaubanan. <lbl>17</lbl> Gisul-oban siyag kupo nga dagtom-pula; ug naglubid silag korona sa mga tunok nga ilang gipugos pagpahaom sa ulo. <lbl>18</lbl> Unya, giyukboan nila si Jesus ug giingnan: "Mabuhi ang Hari sa mga Judio!" <lbl>19</lbl> Gibunalan nila ang ulo sa lipak ug gilud-an siya. Dayon, nangluhod sila aron kunohay pagsimba niya. 
   <lbl>20</lbl> Humag bugalbugal, gihubo nila ang kupo nga dagtom-pula ug gisul-ob og balik ang kaugalingong sapot. 
   Ang paglansang sa krus 
   Unya, gidala si Jesus sa mga sundalo gawas sa syudad aron ilansang sa krus. <lbl>21</lbl> Sa dalan, gikahinagbo nila si Simon nga taga Cirene, amahan ni Alejandro ug Rufo, nga gikan sa balangay ug gipugos pagpapas-an sa krus ni Jesus. 
   <lbl>22</lbl> Sa Golgota, sa ato pa, kalabera, <lbl>23</lbl> gihatagan siyag bino sinagolag mira, apan wala niya dawata. <lbl>24</lbl> Dayon, gilansang siya sa krus. Giripahan nila ang kupo sa pagtino unsang bahina sa sapot ang maangkon sa usag-usa. 
   <lbl>25</lbl> Gilansang siya sa krus sa alas nwebe sa buntag. <lbl>26</lbl> Ang gisulat nga sumbong batok niya gipahimutang sa ulohan nga nag-ingon: "Ang Hari sa mga Judio." <lbl>27</lbl> May gilansang sab nga duha ka tulisan, usa sa tuo ug ang usa sa wala. <lbl>28</lbl> Ug natuman ang kasulatan nga nag-ingon: "Gitipon siya sa pundok sa mga makasasala."
   <lbl>29</lbl> Gikataw-an siya sa mga nanglabay nga nagpanglingulingo ug nangyam-id. "Aha! Ikaw diay ang moguba sa Templo ug motukod inig balik sulod sa tulo ka adlaw. <lbl>30 </lbl>Karon luwasa ang imong kaugalingon. Kanaog sa krus." 
   <lbl>31</lbl> Mao sab ang gibuhat sa mga pangulong pari ug magtutudlo sa Balaod. Nangatawa sila ug nag-ingnanay: "Nangluwas siya sa uban, apan dili makaluwas sa kaugalingon. <lbl>32</lbl> Tan-awon nato ang Mesiyas, ang hari sa Israel, nga manaog sa krus. Unya, motoo ta niya." Bisan ang gilansang uban niya nagbugalbugal. 
   
   Kamatayon ni Jesus 
   (<lbl>Mt 27:45</lbl>; <lbl>Lc 23:44</lbl>; <lbl>Jn 19:20</lbl>) 
   <lbl>• 33</lbl> Sa udto na, mingiob ang tibuok kayutaan. Nagpabilin ang kadulom hangtod sa alas tres sa hapon. <lbl>34</lbl> Sa alas tres gyod misinggit og kusog si Jesus: "Eloi, Eloi lamma sabacthani?" sa ato pa: "Diyos ko, Diyos ko, nganong gibiyaan ko nimo?" <lbl>35</lbl> Sa pagkabati nila ining mga pulonga, pipila sa nagbarugbarog didto miingon: "Pamati! Nagtawag siya ni Elias." <lbl>36</lbl> Usa nila midalig duol, mituslob sa espongha sa pait nga bino; gibutang ni sa tumoy sa bugang ug gitunol aron imnon ni Jesus. Unya, miingon siya: "Karon, atong tan-awon kon moanhi ba si Elias ug mopakanaog niya." 
   <lbl>37</lbl> Misinggit og kusog si Jesus ug gitugyan niya ang iyang espiritu. <lbl>38 Dihadiha napikas ang tabil sa santwaryo sa Templo gikan sa taas hangtod sa ubos. <lbl>39 Ang kapitan nga nagbarog sa atubangan nakasaksi sa nahitabo sa kamatayon ni Jesus, nakabati sa singgit, ug miingon: "Sa pagkatinuod, Anak siya sa Diyos." 
   <lbl>40</lbl> Nagtan-aw sa layo ang pipila ka babaye. Uban nila si Maria Magdalena, si Maria nga inahan sa batan-ong Jaime, si Joset ug si Salome. <lbl>41</lbl> Nagsunodsunod sila ni Jesus gikan pa sa Galilea ug mitabang niya. May daghan pang nanguban sa Jerusalem. 
   Ang lubong 
   <lbl>• 42</lbl> Gabii na, ug sanglit adlaw to sa pangandam, bisperas sa adlaw sa pahulay, <lbl>43</lbl> si Jose nga taga Arimatea nangahas pag-adto kang Pilato aron pagpangayo sa lawas ni Jesus. Talahoron siyang sakop sa konseho nga nagpaabot sa Gingharian sa Diyos. 
   <lbl>44</lbl> Nahibulong si Pilato sa daling kamatayon ni Jesus. Busa, gipatawag niya ang kapitan. Nagpakisayod siya kon patay na ba si Jesus. <lbl>45</lbl> Sa pagkadungog niya sa kapitan, iyang gitugtan si Jose pagkuha sa lawas. 
   <lbl>46</lbl> Gihugos ni Jose ang patayng lawas, giputos sa panaptong lino nga iyang pinalit ug gilubong sa lubnganan nga gilungag sa dakong bato. Unya, gipaligiran niyag bato ang ganghaan. <lbl>47</lbl> Gitiman-an ni Maria Magdalena ug ni Maria, inahan ni Joset, ang gilubngan sa patayng lawas ni Jesus. 
   
   Gibanhaw siya, wala siya dinhi 
   (<lbl>Mt 28</lbl>; <lbl>Lc 24</lbl>; <lbl>Jn 20</lbl>)
   <b><lbl>16 •</lbl></b> <lbl>1</lbl> Human sa adlaw sa pahulay, si Maria Magdalena, si Maria, inahan ni Jaime ug si Salome namalit og mga pahumot aron hilogan si Jesus. <lbl>2</lbl> Ug sayo kaayo sa buntag, sa unang adlaw sa semana, sa pagsilang sa adlaw, nangadto sila sa lubnganan. 
   <lbl>3</lbl> Nagsultihay sila: "Kinsay moligid sa bato sa may ganghaan sa lubnganan?" <lbl>4</lbl> Apan sa pagtan-aw namatikdan nila nga naligid na ang bato. Dako tong batoha. 
   <lbl>5</lbl> Sa lubnganan, ilang nakita ang batan-ong lalaki nga naglingkod sa tuo nga nagsul-ob og puti. Nakurat sila. <lbl>6</lbl> Apan miingon siya: "Ayawg kahadlok. Nangita ba mo ni Jesus nga taga Nasaret, ang gilansang sa krus? Gibanhaw siya; wala siya dinhi. Apan dinhi siya ilubong. <lbl>7</lbl> Lakaw karon. Suginli ang iyang mga tinun-an ug si Pedro: "Si Jesus mag-una ninyo sa Galilea diin makita siya sumala sa iyang giingon." <lbl>8</lbl> Nanggawas ang mga babaye sa lubnganan ug nanalagan. Unya, giabot silag kahadlok. Wala silay gisuginlan tungod sa ilang kahadlok. 
   
   Mubong panapos sa Marcos 
   <lbl>• 9</lbl> Sa pagkabanhaw ni Jesus, sayo sa unang adlaw sa semana, nagpakita siya pag-una kang Maria Magdalena nga gipaguwaan niyag pito ka yawa. <lbl>10</lbl> Miadto si Maria sa mga tinun-an ni Cristo ug mitaho nila sa balita nga nagbangotan ug naghilak. <lbl>11</lbl> Sa pagkabati nila nga buhi siya ug nakit-an ni Maria Magdalena, dili sila makatoo. 
   <lbl>12</lbl> Human ini nagpakita siya sa laing porma sa duha ka tinun-an samtang naglakaw sila padulong sa balangay. <lbl>13</lbl> Mibalik sab kining mga tawhana. Gisuginlan nila ang uban, apan wala sila toohi. 
   <lbl>14</lbl> Sa wala madugay si Jesus mismo mipakita sa 11 samtang diha sila sa kan-anan. Gikasab-an sila, kay wala silay pagtoo ug gahig ulo: nagdumili sila pagtoo sa nakakita niya human sa pagkabanhaw niya. 
   <lbl>• 15</lbl> Unya, giingnan sila: "Panglakaw mo sa tibuok kalibotan ug isangyaw ang Maayong Balita sa tanang binuhat. 







1







Title:Chronicles (14)
33:1 Si Manases kaluhaan ka tuig ang panuigon sa pagsugod niya paghari; ug siya naghari sulod sa kalim-an ug lima ka tuig sa Jerusalem.

33:2 Ug iyang gibuhat kadtong dautan sa mga mata ni Jehova, sunod sa mga buhat nga dulumtanan sa mga nasud nga gisalikway ni Jehova gikan sa atubangan sa mga anak sa Israel.

33:3 Kay iyang gitukod pag-usab ang mga hatag-as nga dapit nga gipanlumpag ni Ezechias nga iyang amahan; ug siya nagpatindog sa mga halaran alang sa mga Baal, ug naghimo sa Asheroth ug nagsimba sa tanang mga panon sa langit, ug nag-alagad kanila.

33:4 Ug siya nagtukod sa mga halaran sa balay ni Jehova, diin si Jehova namulong: Sa Jerusalem anha ang akong ngalan sa walay katapusan.

33:5 Ug siya nagtukod sa mga halaran alang sa tanang mga panon sa langit diha sa duha ka sawang sa balay ni Jehova.

33:6 Siya usab naghimo sa pagpaagi sa iyang mga anak sa kalayo didto sa walog sa anak nga lalake ni Hinnom; ug siya naghimo sa mga pagtagna-tagna ug naggamit sa mga salamangka, ug naghimo sa paglamat, ug nagpakitabang sa mga espiritista, ug sa mga salamangkiro: siya nagbuhat sa daghang kadautan diha sa mga mata ni Jehova, sa paghagit kaniya sa pagpakasuko.

33:7 Ug iyang gibutang ang linilok nga larawan sa dios-dios, nga iyang gibuhat diha sa balay sa Dios, nga tungod niana ang Dios misulti kang David ug kang Salomon nga iyang anak nga lalake: Niining balaya, ug sa Jerusalem, nga akong gipili gikan sa tanang mga balay sa Israel, igabutang ko ang akong ngalan sa walay katapusan:

33:8 Ni ako magabalhin pa sa tiil sa Israel gikan sa yuta nga akong gihatag alang sa inyong mga amahan, kong magabantay lamang unta sila sa pagbuhat sa tanan nakong gisugo kanila, bisan sa tibook Kasugoan ug sa kabalaoran ug sa mga tulomanon nga gihatag ni Moises.

33:9 Ug gitintal ni Manases ang Juda ug ang mga pumoluyo sa Jerusalem, mao nga sila nanaghimo sa dautan labi pa kay sa gibuhat sa mga nasud nga gilaglag ni Jehova sa atubangan sa mga anak sa Israel.

33:10 Ug si Jehova namulong kang Manases, ug sa iyang katawohan, apan sila wala manumbaling.

33:11 ¶ Busa gidala kanila ni Jehova ang mga capitan sa panon sa hari sa Asiria, nga minggapus kang Manases sa mga talikala, ug sa mga sapiyo, ug gidala siya ngadto sa Babilonia.

33:12 Ug sa diha nga siya diha na sa kasakitan, siya nangaliyupo kang Jehova nga iyang Dios, ug nagmapainubsanon sa iyang kaugalingon sa hilabihan gayud sa atubangan sa Dios sa iyang mga amahan.

33:13 Ug siya nag-ampo kaniya; ug siya nalukmay niya, ug nagpatalinghug sa iyang paghangyo, ug gidala siya pag-usab sa Jerusalem ngadto sa iyang gingharian. Unya si Manases nahibalo nga si Jehova siya mao ang Dios.

33:14 Karon sa tapus niini siya nagbuhat sa usa ka kuta dapit sa gawas sa ciudad ni David, dapit sa kasadpan nga pikas sa Gihon, sa walog, bisan ngadto sa pagsulod mo sa ganghaan sa isda; ug iyang gilibutan ang Ophel uban niini, ug gipatas-an kini sa hilabihan gayud nga kahabog: ug iyang gibutang ang mga maisug nga capitan sa tanang mga kinutaang ciudad sa Juda.

33:15 Ug iyang gipanguha ang laing mga dios, ug ang dios-dios gikan sa balay ni Jehova, ug ang tanang mga halaran nga iyang gitukod diha sa bukid sa balay ni Jehova, ug sa Jerusalem, ug gipanalibay kini ngadto sa gawas sa ciudad.

33:16 Ug iyang gipatindog ang halaran ni Jehova, ug mihalad sa ibabaw niana sa mga halad sa mga halad-sa-pakigdait ug sa pagpasalamat, ug gisugo ang Juda sa pag-alagad kang Jehova, ang Dios sa Israel.

33:17 Bisan pa niana ang katawohan nanaghalad gihapon didto sa mga hatag-as nga dapit, walay sapayan lamang kang Jehova nga ilang Dios.

33:18 Karon ang nanghibilin nga mga buhat ni Manases, ug ang iyang pag-ampo sa iyang Dios, ug ang mga pulong sa mga manalagna nga namulong kaniya sa ngalan ni Jehova, ang Dios sa Israel, ania karon, kini nanghisulat uban sa mga buhat sa mga hari sa Israel.

33:19 Ang iyang pag-ampo usab, ug kong giunsa sa pagkalukmay sa Dios sa iyang paghangyo, ug sa tanan niyang sala ug sa iyang kalapasan, ug sa mga dapit diin siya magtukod sa mga dapit nga hatag-as, ug gipatindog ang mga Asherim ug ang mga linilok nga larawan, sa wala pa siya magpaubos sa iyang kaugalingon, ania karon sila nanghisulat sa kasaysayan ni Hozai.

33:20 Busa si Manases natulog uban sa iyang mga amahan, ug ilang gilubong siya sa iyang kaugalingong balay: ug si Amon nga iyang anak nga lalake naghari ilis kaniya.

33:21 Si Amon may kaluhaan ug duha ka tuig ang panuigon sa pagsugod niya paghari; ug siya naghari sulod sa duha ka tuig sa Jerusalem.

33:22 Ug iyang gibuhat kadtong dautan sa mga mata ni Jehova, ingon sa gibuhat ni Manases nga iyang amahan; ug si Amon maghalad ngadto sa tanang mga linilok nga larawan nga gibuhat ni Manases nga iyang amahan, ug nag-alagad kanila.

33:23 Ug siya wala magmapainubsanon sa iyang kaugalingon sa atubangan ni Jehova, sama kang Manases nga iyang amahan nga nagpaubos sa iyang kaugalingon; apan kining maong Amon nagdugang sa iyang paglapas.

33:24 Ug ang iyang mga alagad nanagsabutsabut sa tago batok kaniya, ug gipatay siya diha sa iyang kaugalingong balay.

33:25 Apan ang katawohan sa yuta mingpatay kanilang tanan nga mingsabutsabut sa tago batok kang Amon nga hari; ug gihimo sa katawohan sa yuta si Josias iyang anak nga lalake nga hari ilis kaniya.
34:1 ¶ Si Josias may walo ka tuig ang panuigon sa pagsugod niya paghari; ug siya naghari sulod sa katloan ug usa ka tuig sa Jerusalem.

34:2 Ug siya nagbuhat niadtong matarung sa mga mata ni Jehova, ug naglakat sa mga dalan ni David nga iyang amahan, ug wala tumipas sa toong kamot kun sa wala.

34:3 Kay sa ikawalo ka tuig sa iyang paghari, samtang batan-on pa siya, siya misugod sa pagpangita sa Dios ni David nga iyang amahan; ug sa ikanapulo ug duha ka tuig siya nagsugod sa paghinlo sa Juda ug Jerusalem gikan sa mga hatag-as nga dapit, ug sa mga Asherim, ug sa mga linilok nga larawan, ug sa mga tinunaw nga larawan.

34:4 Ug ilang gigun-ob ang mga halaran sa mga Baal diha sa iyang atubangan; ug ang mga larawan-sa-adlaw nga dinha sa itaas iyang gipamukan; ug ang mga Asherim, ug ang mga linilok nga larawan, ug ang mga tinunaw nga larawan, iyang gipanugmok, ug gihimong abug kini, ug gisabulak kini sa ibabaw sa mga lubnganan niadtong mga nanaghalad kanila.

34:5 Ug siya nagsunog sa mga bukog sa mga sacerdote sa ibabaw sa ilang mga halaran, ug gihinloan ang Juda ug Jerusalem.

34:6 Ug ingon niini iyang gihimo sa mga ciudad sa Manases ug Ephraim ug Simeon, bisan ngadto sa Nepthali, sa ilang mga nangagun-ob nga nagalibut.

34:7 Ug iyang gipanggun-ob ang mga halaran, ug gipanugmok ang mga Asherim ug ang mga linilok nga larawan hangtud sa pagkaabug, ug gipamutol ang mga larawan-sa-adlaw sa tibook yuta sa Israel, ug mibalik ngadto sa Jerusalem.

34:8  Karon sa ikanapulo ug walo ka tuig sa iyang paghari, sa diha nga nahinloan na niya ang yuta ug ang balay, iyang gipaadto si Saphan ang anak nga lalake ni Asalias, ug si Maasias ang gobernador sa ciudad, ug si Joah ang anak nga lalake ni Joachaz nga magsusulat, sa pagpaayo sa balay ni Jehova nga iyang Dios.

34:9 Ug nangadto sila kang Hilcias ang labawng sacerdote, ug gihatag ang salapi nga gidala ngadto sa balay sa Dios, nga natigum sa mga Levihanon, ang mga magbalantay sa bakanan, gikan sa kamot ni Manases ug Ephraim, ug gikan sa tanang salin sa Israel, ug gikan sa tibook Juda ug Benjamin, ug gikan sa mga pumoluyo sa Jerusalem.

34:10 Ug ilang gihatag kini ngadto sa kamot sa mga magbubuhat nga nanagbantay sa balay ni Jehova; ug ang mga mamumoo nga nanagbuhat sa balay ni Jehova minghatag niini aron sa paghulip ug sa pag-ayo sa balay;

34:11 Ilang gihatag kini bisan ngadto sa mga panday ug sa mga magtutukod, aron sa pagpalit sa hininloan nga bato, ug tigkahoy nga alang sa mga igsusumpay, ug sa pagbuhat sa mga sagbayan alang sa mga balay nga gipanggunob sa mga hari sa Juda.

34:12 Ug ang mga tawo nanagbuhat sa bulohaton sa matinumanon gayud; ug ang mga magtatan-aw kanila mao si Jahath ug si Obadias, ang mga Levihanon, sa mga anak nga lalake ni Merari; ug si Zacharias ug Mesullam, sa mga anak nga lalake sa mga Coathnon, aron sa pagpadayon sa buhat ug ang uban sa mga Levihanon, ang tanan nga batid sa mga tulonggon sa musica.

34:13 Sila usab nanagbantay sa mga magdadala sa mga bug-at, ug nanag-agda sa tanan nga nanagbuhat sa tanang paagi sa pag-alagad: ug sa mga Levihanon may mga escriba, ug mga punoan, ug mga magbalantay sa pultahan.

34:14 Ug sa diha nga ila nang nadala sa gawas ang salapi nga gidala ngadto sa balay ni Jehova, si Hilcias nga sacerdote nakakaplag sa basahon sa Kasugoan ni Jehova nga gihatag pinaagi kang Moises.

34:15 Ug si Hilcias mitubag ug miingon kang Saphan nga escriba: Nakaplagan ko ang basahon sa Kasugoan diha sa balay ni Jehova. Ug gihatag ni Hilcias ang basahon ngadto kang Saphan.

34:16 Ug gidala ni Saphan ang basahon ngadto sa hari, ug labut pa siya nagdala ug pulong ngadto sa hari, nga nagaingon: Ang tanan nga gitugyan sa imong mga alagad, ilang gibuhat.

34:17 Ug ilang gibubo ang salapi nga nakaplagan diha sa balay ni Jehova, ug gihatag kini ngadto sa kamot sa mga magtatan-aw, ug ngadto sa kamot sa mga magbubuhat.

34:18 Ug si Saphan nga escriba misugilon sa hari, nga nagaingon: Si Hilcias nga sacerdote mihatag kanako ug usa ka basahon. Ug si Saphan nagbasa gikan niadto sa atubangan sa hari.

34:19 Ug nahitabo, sa diha nga ang hari nakadungog sa mga pulong sa Kasugoan, iyang gigisi ang iyang mga bisti.

34:20 Ug ang hari nagsugo kang Hilcias, ug kang Ahicam anak nga lalake ni Saphan, ug kang Abdon anak nga lalake ni Micha, ug kang Saphan nga escriba, ug kang Asaia nga alagad sa hari, nga nagaingon:

34:21 Panlakaw kamo, pakisayud kang Jehova alang kanako, ug alang kanila nga nanghibilin sa Israel ug sa Juda, mahitungod sa mga pulong sa basahon nga nakaplagan; kay daku ang kaligutgut ni Jehova nga gibubo sa ibabaw kanato, tungod kay ang atong mga amahan wala managbantay sa pulong ni Jehova, sa pagbuhat sumala sa tanan nga nanghisulat niining basahona.

34:22 Busa si Hilcias, ug sila nga gisugo sa hari, ming-adto kang Hulda ang manalagna nga babaye, asawa ni Sallum anak nga lalake ni Tikvath, anak nga lalake ni Hasra, magbalantay sa mga sudlanan sa kupo (karon siya nagpuyo sa Jerusalem sa ikaduhang puloy-anan); ug sila mingsulti kaniya mahitungod nianang hinungdan.

34:23 Ug siya miingon kanila: Kini mao ang gipamulong ni Jehova, ang Dios sa Israel: Suginlan ninyo ang tawo nga nagpaanhi kaninyo dinhi kanako.

34:24 Kini mao ang giingon ni Jehova: Ania karon, pagapadangaton ko ang kadautan niining dapita, ug sa ibabaw sa mga pumoluyo niana, bisan ang tanang mga tunglo nga nanghisulat sa basahon nga ilang nabasa sa atubangan sa hari sa Juda.

34:25 Tungod kay ilang gibiyaan ako, ug nagsunog sa incienso ngadto sa laing mga dios, aron nga sila makahagit kanako sa kasuko uban sa tanang mga buhat sa ilang mga kamot; tungod niini ang akong kasuko gibubo niining dapita, ug kini dili mapalong.

34:26 Apan sa hari sa Juda, nga nagsugo kaninyo sa pagpakisayud kang Jehova, kini mao ang igapamulong ninyo kaniya: Kini mao ang giingon ni Jehova, ang Dios sa Israel: Mahitungod sa mga pulong nga imong nabati,

34:27 Tungod kay ang imong kasingkasing malomo, ug ikaw nagmapainubsanon sa imong kaugalingon sa atubangan sa Dios; sa diha nga ikaw nakapatalinghug sa iyang mga pulong batok niining dapita, ug batok sa mga pumoluyo niana, ug nagmapainubsanon sa imong kaugalingon sa atubangan ko, ug naggisi sa imong mga saput, ug mihilak sa akong atubangan; ako usab nakapatalinghug kanimo, namulong si Jehova.








5







Title:Mateo (3)
   <lbl>25</lbl> Mibundak ang ulan, ang mga suba mibaha ug ang hangin mihapak adtong balaya. Apan wala ni mahagsa, kay diha man matu-kod sa pangpang. <lbl>26</lbl> Ang namati sa akong pulong ug wala magtuman ini, nahisama sa buang nga nagtukod sa balay sa balas. <lbl>27</lbl> Ang ulan mibundak, ang mga suba mibaha ug ang hangin mikusokuso adtong balaya nga nahugno ug hingpit ang pagkaguba. 
   <lbl>28</lbl> Humag sulti ni Jesus, ang mga tawo natingala sa iyang pagtulon-an. <lbl>29</lbl> May awtoridad siya sa pagpanudlo, dili sama sa magtutudlo nila sa Balaod.
   
   Pag-ayo sa sanlahon
   (<lbl>Mc 1:40</lbl>; <lbl>Lc 5:12</lbl>)
   <b><lbl>8</lbl></b> <lbl>1</lbl> Sa paglugsong na ni Jesus sa bukid gisunod siya sa dagkong panon sa katawhan.
   <lbl>2</lbl> Unya, gitagbo siya sa sanlahon nga matinahurong mihimamat niya ug miingon: "Ginoo, kon buot ka, maayo ko." <lbl>3</lbl> Si Jesus mituy-od sa iyang kamot aron paghikap sa masakiton ug miingon: "Buot ko nga malimpyo kag usab." Nianang gutloa ang tawo naayo sa sanla. <lbl>4</lbl> Si Jesus miingon: "Pagmat-ngon, ayawg tug-an kang bisag kinsa. Adtoa hinuon ang pari ug ipamatuod nga naayo ka. 
   Unya, halad og gasa sumala sa gisugo ni Moises agig pruyba nga maayo ka na." 
   
   Ang pagtoo sa senturyon
   (<lbl>Lc 7:1</lbl>; <lbl>Jn 4:46</lbl>) 
   <lbl>• 5</lbl> Sa pagsulod ni Jesus sa Cafarnaum, may kapitan sa kasundalohan nga miduol niya aron magpa-kitabang. <lbl>6</lbl> "Nyor, ang akong sulugoon nagmasakiton ug naghigda sa balay. Dili siya makalihok; hilabihan ang pag-antos." <lbl>7</lbl> Si Jesus mitubag: "Moadto ko ug ayohon ko siya."
   <lbl>8</lbl> Ang kapitan mitubag: "Dili ko takos nga mopasaka nimo sa akong balay. Ipamulong lang ug mamaayo ang akong sulugoon. <lbl>9</lbl> Kay ako mismo ubos sa kadagkoan. May mga sundalo sab ubos nako. Kon moingon ko sa usa: "Lakaw," molakaw siya; ug sa lain: "Dali," ug moari siya; sa ulipon: "Bu-hata ni," ug iyang tumanon." 
   <lbl>10</lbl> Sa pagkadungog ini ni Jesus nahibulong siya ug miingon sa mga tinun-an: "Sultihan tamo, wala ko makakitag sama nga pagtoo sa Israel. <lbl>11</lbl> Sa pagkatinuod, may daghang manganhi gikan sa sidlakan ug kasadpan ug molingkod uban ni Abraham, Isaac ug Jacob sa bangketi sa gingharian sa Langit. <lbl>12</lbl> Apan ang nagdahom nga makasulod sa gingharian, ilabog hinu-on sa kangitngit. Didto magsinggit sila ug magkagot sa ngipon."
   <lbl>13</lbl> Unya, si Jesus miingon sa kapitan: "Makapauli ka na. Matuman ang imong gitoohan. Nianang gutloa naayo ang sulugoon. 
   <lbl>14</lbl> Dayon, si Jesus miadto sa balay ni Pedro kansang ugangang babaye gihi-lantan ug naghigda. <lbl>15</lbl> Gigunitan ni Jesus ang kamot, ug gihuwasan ang babaye sa hilanat. Mibangon siya ug misugod sa pag-atiman nila. 
   <lbl>16</lbl> Sa salumsom na, ilang gidala kang Jesus ang daghang giyawaan. Pinaagi sa usa ka pulong gipagawas niya ang mga daotang espiritu ug giayo ang ta-nang masakiton. <lbl>17</lbl> Iya ning gihimo aron matuman ang giingon ni Propeta Isaias: Giayo niya ang atong balatian ug sakit. 
   <lbl>18</lbl> Sa pagkakita ni Jesus sa katawhan nga nag-alirong niya, misugo siya sa pagtabok sa pikas daplin sa baybayon. <lbl>19</lbl> Unya, may magtutudlo sa balaod nga miduol ug miingon: "Mag-tutudlo, mosunod ko nimo bisag asa ka paingon." <lbl>20</lbl> Giingnan siya ni Jesus: "Ang mga milo may mga lungag, ug ang mga langgam mga salag. Apan ang Anak sa Tawo walay bisag usa ka bato nga kapahulayan sa ulo." 
   <lbl>21</lbl> May laing tinun-an nga miingon: "Ginoo, mopauli una ko aron paglu-bong sa akong amahan." <lbl>22</lbl> Mitubag si Jesus: "Sunod nako. Pasagdi ang mga patay sa paglubong sa ilang patay." 
   
   Gipahunong ni Jesus ang bagyo
   (<lbl>Mc 4:35<lbl>; <lbl>Lc 8:22</lbl>) 
   <lbl>23</lbl> Misakay si Jesus sa sakayan ug minunot ang mga tinun-an. <lbl>24</lbl> Kalit kaayong miunos ug gikusokuso ang lanaw. Gipadpad sa dagkong balod ang sakayan, apan natulog si Jesus. 
   <lbl>25</lbl> Unya, gipukaw siya nila nga naninggit: "Ginoo, luwasa mi! Mangamatay na mi! <lbl>26</lbl> Mitubag si Jesus: "Nganong nahadlok mo pag-ayo, mga dyotayg pagtoo?" Gimandoan niya ang mga balod, ug mibanos ang tumang kalinaw. 
   <lbl>27</lbl> Ang mga tawo natingala. Miingon sila: "Unsa siyang matanga sa pagka-tawo nga bisan ang hangin ug balod mopatoo niya?" 
   
   Mga giyawaan ug mga baboy
   (<lbl>Mc 5:1</lbl>; <lbl>Lc 8:26</lbl>) 
   <lbl>28</lbl> Sa pag-abot ni Jesus sa Gadara sa pikas bahin, gisugat siyag duha ka tawo nga nanggawas sa lubnganan. Pintas sila busa, walay nangahas sa pag-agi adtong dalana. <lbl>29</lbl> Unya, kalit silang naninggit: "Unsay amo nimo, ikaw nga Anak sa Diyos! Mianhi ka ba aron pagsakit namo bisag wala pa ang panahon?" 
   <lbl>30</lbl> Dili layo, may dakong panon sa mga baboy nga nangaon. <lbl>31</lbl> Ang mga yawa mihangyo ni Jesus: "Kon imo ming pagul-on, pasudla mi anang panon sa mga baboy." <lbl>32</lbl> Si Jesus miingon "Lakaw." Mibiya sila ug nanulod sa mga baboy. Ug ang tibuok panon nanalagan sa pangpang, nangambak sa lanaw ug nalumos.
   <lbl>33</lbl> Ang nag-atiman nanalagan sa lungsod ug nanugilon sa nahitabo, ingon man sa gidangatan sa giyawaan. <lbl>34</lbl> Unya, ang tanang tawo adtong lung-sora nangguwa aron pagsugat ni Jesus. Sa pagkakita niya, nagpakiluoy sila nga mobiya siya sa ilang dapit. 
   
   Giayo ni Jesus ang paralitiko
   (<lbl>Mc 2:1</lbl>; <lbl>Lc 5:17</lbl>) 
   <b><lbl>9 •</lbl></b> <lbl>1</lbl> Misakayg balik si Jesus sa saka- yan; mitabok na sab sa lanaw ug mipauli sa lungsod nga iyang gipuy-an. <lbl>2</lbl> Didto may paralitikong naghigda sa lantay nga gidala kaniya. Nakita ni Jesus ang ilang pagtoo ug giingnan niya ang paralitiko: "Ayawg kahadlok, anak! Gipasaylo na ang imong mga sala." 
   <lbl>3<lbl> May pipila ka magtutudlo sa Ba-laod nga miingon sa ilang kaugalingon: "Nagpasipala siya sa Diyos." <lbl>4</lbl> Apan nasayod si Jesus sa ilang hunahuna busa, miingon siya: "Nganong naghu-nahuna mog daotan? <lbl>5</lbl> Unsay mas sayong buhaton, ang pag-ingon: 'Gipasaylo na ang imong sala,' o 'Tindog ug lakaw'? <lbl>6</lbl> Apan kinahanglang masa-yod mo nga ang Anak sa Tawo may gahom dinhi sa yuta sa pagpasaylog mga sala." Busa, miingon siya sa paralitiko: "Tindog! Dad-a ang imong higdaanan ug pauli sa inyo." <lbl>7</lbl> Mibangon ang tawo ug mipauli. 
   <lbl>8</lbl> Sa pagkakita sa mga tawo, napuno silag kataha ug midayeg sa Diyos nga naghatag ining gahoma sa mga tawo. 
   
   Gitawag ni Jesus si Mateo
   (<lbl>Mc 2:13</lbl>; <lbl>Lc 5:27</lbl>) 
   <lbl>• 9</lbl> Samtang nagpadayon si Jesus sa unahan, nakita niya ang ginganlag Mateo nga naglingkod sa opisina ini sa aduwana. Miingon niya si Jesus: "Sunod nako." Mitindog si Mateo ug misunod niya. <lbl>10</lbl> Unya, samtang diha si Jesus sa kan-anan sa balay ni Mateo may daghang kobrador sa buhis ug uban pang makasasala nga mitipon niya ug sa iyang mga tinun-an. <lbl>11</lbl> Sa pagkakita sa mga Pariseo, miingon sila sa mga tinun-an: "Nganong nakigsalo man ang inyong magtutudlo sa mga makasasala ug kobrador sa buhis?" 
   <lbl>12</lbl> Sa pagkadungog ni Jesus, mii-ngon siya: "Ang maayog lawas wala magkinahanglag mananambal, kon dili ang masakiton. <lbl>13</lbl> Lakaw ug susiha unsay gipasabot ini: 'Ang akong gipa-ngita kaluoy, dili mga halad.' Wala ko moanhi aron pagtawag sa tarong kondili, sa makasasala." 
   <lbl>14</lbl> Unya, ang mga tinun-an ni Juan miadto ni Jesus ug nangutana: "Nga-nong kami ug ang mga Pariseo nag-puasa man sa daghang higayon, apan ang imong mga tinun-an wala." <lbl>15</lbl> Si Jesus mitubag: "Magsubo ba diay ang mga dinapit sa kombira sa kasal sam-tang ang pamanhonon uban pa nila? Kuhaon ra unya ang pamanhonon. Nianang panahona magpuasa na sila. 
   <lbl>16</lbl> Walay magtapak og bag-ong panapton sa daang bisti, kay ang maong tapak mokulo, ug mosamot kadako ang gisi. <lbl>17</lbl> Ayawg isulod ang bag-ong bino sa daang sudlanan. Kon imo ning buhaton magisi ang daang sudlanan nga panit ug mausik ang bino. Hinunoa, isulod ang bag-ong bino sa bag-ong sudlanan aron walay maunsa sa duha." 
   
   Ang patay ug ang masakiton
   (<lbl>Mc 5:21</lbl>; <lbl>Lc 8:40</lbl>) 
   <lbl>• 18</lbl> Samtang nagsulti nila si Jesus miduol ang pangulo sa sinagoga, miyukbog minatarong ug miingon: "Ang akong anak nga babaye bag-o pa lang namatay. Apan dali, tapin-i siya sa imong kamot ug mabuhi siya." <lbl>19</lbl> Mitindog si Jesus ug mikuyog sa pangulo ingon man ang iyang mga tinun-an. 
   <lbl>20</lbl> Unya, may babayeng gitalinug-an sulod sa 12 ka tuig nga miduol sa luyo ni Jesus ug mihikap sa sidsid sa bisti. <lbl>21</lbl> Nagtoo siya: "Kon mahikapan ko ang iyang bisti, mamaayo ko." <lbl>22</lbl> Milingi si Jesus, nakakita niya ug miingon: "Ayawg kahadlok, anak, naayo ka sa pagtoo. Gikan adtong gutloa naayo ang babaye. 
   <lbl>23</lbl> Sa balay sa pangulo nakita ni Jesus ang mga magtutugtog sa plawta ug ang mga tawo nga nahingawa. Miingon siya: <lbl>24</lbl> "Guwa mong tanan! Wala mamatay ang bata. Natulog lang!" Tungod ini gibugalbugalan siya. <lbl>25</lbl> Sa nakagula na ang mga tawo, mi-sulod si Jesus. Gikuptan niya ang kamot sa bata nga mibangon. <lbl>26</lbl> Ug ang maong balita mikaylap sa tanang dapit adtong yutaa.
   <lbl>• 27</lbl> Samtang si Jesus nagpadayon sa unahan, misunod niya ang duha ka buta. Naninggit sila: "Anak ni David, tabangi mi!" <lbl>28</lbl> Sa dayon nang sulod ni Jesus sa balay naabtan siya sa duha. Si Jesus miingon: "Nagtoo ba mo nga may gahom ko sa pagbuhat sa inyong gusto?" Mitubag sila: "Oo, nyor!" 
   <lbl>29</lbl> Busa, mihikap si Jesus sa ilang mata ug miingon: "Kay mitoo man mo, matuman ang inyong gusto." <lbl>30</lbl> Ug nangabuka ang ilang mata. Unya, gipinahan silag hugot ni Jesus: "Pag-amping nga walay mahibalo ini." <lbl>31<lbl> Apan sa ilang paggawas, gisangyaw nila ang balita mahitungod niya sa tanang dapit adtong yutaa. 
   <lbl>32</lbl> Sa nakalakaw na sila, may pipila ka tawo nga nagdala kang Jesus og amang nga giyawaan. <lbl>33</lbl> Sa nakagula na ang yawa, nakasulti ang amang. Nahibulong ang tanan ug miingon: <lbl>34</lbl> "Wala pay hitabo nga sama ini sa Israel." 
   <lbl>• 35</lbl> Milibot si Jesus sa tanang kalungsoran ug kabalangayan, nanudlo sa mga sinagoga ug nagwali sa maayong balita sa Gingharian. Unya, giayo niya ang tanang sakit ug balatian. <lbl>36</lbl> Sa pagkakita niya sa daghang tawo, naluoy siya, kay gisakit sila ug wala silay mahimo, daw mga karnerong walay magbalantay. <lbl>37</lbl> Unya, miingon siya sa iyang mga tinun-an: "Daghan ang anihonon, apan dyotay ra ang mangangani. <lbl>38</lbl> Hangyoa ang tag-iya sa anihonon sa pagdugang og mangangani." 
   
   Ang 12 ka Apostol
   (<lbl>Mc 3:13</lbl>; <lbl>Lc 6:12</lbl>) 
   <b><lbl>10 • </lbl></b> <lbl1</lbl> Unya, iyang gitawag ang 12 ka apostol ug gihatagag gahom sa paghingilin sa mga daotang espiritu ug pag-ayo sa tanang balatian ug sakit. 
   <lbl>2</lbl> Kini ang 12: si Simon, (nga gitawag og Pedro) ug ang igsoong si Andres. <lbl>3</lbl> Si Jaime, ang anak ni Zebedeo, ug ang igsoong si Juan. Si Felipe ug si Bartolome, si Tomas ug si Mateo, ang kobrador sa buhis. Si Jaime, ang anak ni Alfeo ug si Tadeo. <lbl>4</lbl> Si Simon, ang taga Canaan ug si Judas Iskariote, ang mobudhi ni Jesus. 
   
   Ang unang mga misyonaryo
   (<lbl>Lc 9:1</lbl>; <lbl>10:1</lbl>; <lbl>Mc 6:8</lbl>) 
   <lbl>• 5</lbl> Gipadala ni Jesus ang 12 aron pagmisyon uban sa pahimangno: "Ayawg adto sa kayutaan sa mga pa-gano ni sulod sa bisag unsang lungsod nga Samaritano. <lbl>6</lbl> Adtoa hinuon, ang nangawalang karnero sa katawhang Israel. 
   <lbl>7</lbl> Lakaw ug isangyaw ang mensahe: Duol na ang gingharian sa langit. <lbl>8</lbl> Ayoha ang masakiton, banhawa ang mga patay. Hinloi ang mga sanlahon, ug pagawsa ang mga yawa. Inyo ning nadawat isip gasa, ihatag sab isip gasa. <lbl>9</lbl> Ayaw pagdalag bulawan, plata, o tumbaga sa inyong bag, <lbl>10</lbl> bagahi sa inyong panaw, o sinina, sandalyas, ug sungkod. Ang mamumuo angayng hatagan sa ilang kabuhian. 
   <lbl>11</lbl> Inig-abot ninyo sa lungsod o balangay, pangitag kasaligan nga moa-biabi ninyo. Pabilin uban niya hangtod sa pagbiya ninyo anang dapita. 
   <lbl>12</lbl> Inigsulod ninyo sa balay, sulti dayon: "Ang kalinaw manaa ining ba-laya." <lbl>13</lbl> Kon ang mga tawo sulod sa balay angayan ini, magpabilin ang inyong kalinaw. Kon dili, ang inyong panalangin mobalik ninyo. 
   <lbl>14</lbl> Kon ang pipila ka balay o lungsod dili modawat ninyo ni mamati sa inyong pulong, biya anang balaya o lungsora ug itaktak ang abog sa inyong tiil. <lbl>15</lbl> Akong ikapaniguro ninyo nga mas kaluy-an pa sa Diyos ang mga tawo sa Sodoma ug Gomorra sa adlaw sa hukom kay sa katawhan anang lungsora. 
   
   Lutoson mo
   (<lbl>Lc 12:11</lbl>; <lbl>Mc 13:9</lbl>; <lbl>8:38</lbl>)
   <lbl>• 16</lbl> Tan-awa, gipadala tamo daw mga karnero sa panon sa mga lobo. Kinahanglang igmat mo sama sa mga bitin ug yano sama sa mga pati. <lbl>17</lbl> Pag-bantay sa mga tawo. Taralon mo sa hukmanan, latoson sa sinagoga ug <lbl>18</lbl> dad-on atubangan sa mga punoan ug hari tungod nako aron pagsaksi alang nila ug sa mga pagano.
   <lbl>• 19</lbl> Apan kon dakpon na mo, ayaw kabalakag unsay isulti. Pahibaloon ra mo inig-abot sa panahon. 








1







Title:Marco
MARCOS
   
   Sa pagpadayag sa mga Apostol sa mensahe ni Jesus, gigamit nila ang wali, gisangyaw ang nakita ug nadungog bahin niya. Walay nakahunahuna pagsulat sa "Kinabuhi ni Jesus". Gani may pipila tingali nga dili makamaong mosulat. Hinuon, sa lainlaing dapit, may migula nga mga sinulat sa mga wali, sambingay ug buhat ni Jesus.
   Si Marcos nga kauban ni Pedro ug Pablo sa Roma, naghipos sa iyang Ebanghelyo ining mga sinulat ug gipun-ag mga detalye bahin ni Jesus nga nadawat niya gikan ni Pedro. 
   Labaw sa tanan, ang Ebanghelyo ni Marcos nagpakita natog Jesus nga buhi ug aktibo. Wala ni maghisgot sa pagkahimugso ni Jesus o sa kinabuhi niya sa Nazaret. Wala sab maglakip sa tag-as niyang wali, apan gisulayan pagpakita sa kinatibuk-an og kinsa si Jesus.
   ...ang Anak sa Diyos. Gimatuod ni sa unang tudling sa Ebanghelyo ug sa Romanong Opisyal nga nakasaksi sa kamatayon ni Jesus nga mabasa sa ulahing bahin sa Ebanghelyo.
   Apan unsay kahulogan sa Anak sa Diyos? Gisulayan ni pagtubag sa Ebanghelyo ni Marcos pinaagi sa pagsaysay sa mga buhat ni Jesus.
   
   
   <b><lbl>1 •</lbl></b> <lbl>1</lbl> Ang sinugdan sa maayong Balita ni Jesucristo, ang anak sa Diyos, <lbl>2</lbl> sumala sa basahon ni propeta Isaias nga nag-ingon: "Gipauna ko ang akong sinugo aron pag-andam sa imong agianan. <lbl>3</lbl> Papaminawa ang katawhan sa tingog nga nagtawag sa kamingawan: Andawa ang dalan sa Ginoo, taronga ang iyang mga agianan."
   <lbl>4</lbl> Nagsugod si Juan og pamunyag sa kamingawan, nga nagwali sa bunyag sa paghinulsol alang sa kapasayloan sa mga sala. <lbl>5</lbl> Ang tanang katawhan sa Juda ug sa Jerusalem nangadto ni Juan aron pagkompisal sa ilang sala ug, gibunyagan sila sa suba Jordan. 
   <lbl>6</lbl> Nagbisti si Juan sa hinimo sa buhok sa kamelyo ug nagsul-ob og sininang panit sa iyang hawak. Nagkaon siyag dulon ug dugos, ug <lbl>7</lbl> nagwali sa katawhan: "May mosunod nako nga mas gamhanan pa kay kanako. <lbl>8</lbl> Dili ko takos sa pagluhod ug pagbadbad sa iyang sandalyas. Nagbunyag ko sa tubig, apan magbunyag siya sa Espiritu Santo.
   <lbl>9</lbl> Nianang panahona miabot si Jesus gikan sa Nazaret, usa ka lungsod sa Galilea, ug gibunyagan ni Juan sa suba Jordan. <lbl>10</lbl> Sa paggawas sa tubig naokab ang langit alang niya ug iyang nakita ang Espiritu nga mikunsad sama sa pati. <lbl>11</lbl> Dayon nadungog kining mga pulong gikan sa langit: "Ikaw ang akong Anak, ang Hinigugma, ang akong Pinili." 
   <lbl>12</lbl> Unya, gipaadto sa Espiritu si Jesus sa kamingawan <lbl>13</lbl> diin nagpabilin siyag 40 ka adlaw, ug gitintal ni Satanas. Nakig-uban siya sa mga ihalas nga mananap, apan nag-alagad niya ang mga anghel. 
   
   Unang mga tinun-an ni Jesus
   (<lbl>Mt 4:12</lbl>; <lbl>Lc 4:14</lbl>)
   <lbl>• 14</lbl> Sa gidakop na si Juan, miadto si Jesus sa Galilea ug nagwali sa Maayong Balita sa Diyos. <lbl>15</lbl> Miingon siya: "Karon na ang panahon. Ania na ang gingharian sa Diyos. Bag-oha ang inyong kinabuhi ug too sa Maayong Balita."
   <lbl>16</lbl> Samtang naglakaw si Jesus sa baybayon sa lanaw sa Galilea, nakit-an niya si Simon ug ang igsoon, si Andres, nga nanaktak sa pukot kay mananagat man sila. <lbl>17</lbl> Miingon si Jesus: "Sunod nako. Himoon tamong mananagat sa mga tawo." <lbl>18</lbl> Dihadiha gibiyaan nila ang pukot ug misunod ni Jesus. 
   <lbl>19</lbl> Mipadayon si Jesus sa unahan ug nakita niya si Jaime ug si Juan, ang mga anak ni Zebedeo nga nagtapak sa pukot sa ilang bangka. <lbl>20</lbl> Gitawag sila ni Jesus ug gibiyaan nila ang bangka, ang Amahan nga si Zebedeo ug ang mga sinuholan, ug misunod ni Jesus. 
   
   Ang pag-abog sa daotang espiritu 
   (<lbl>Lc 4:31</lbl>; <lbl>Mt 7:28</lbl>)
   <lbl>• 21</lbl> Nangadto sila sa Cafarnaum; ug misugod si Jesus og panudlo sa sinagoga sa mga tigom sa adlaw sa pahulay. <lbl>22</lbl> Natingala ang mga tawo sa iyang paagi pagpanudlo kay may gibug-aton ug gahom ang iyang mga pulong. Lahi kaayo sa mga magtutudlo sa balaod. 
   <lbl>• 23</lbl> Sa usa ana ka higayon, may tawong giyawaan sa sinagoga <lbl>24</lbl> nga misinggit: "Unsay buot mong buhaton kanamo, Jesus sa Nazaret? Mianhi ka ba aron paglaglag namo? Nasayod kog kinsa ka: Ang Balaan sa Diyos." <lbl>25</lbl> Giatubang ug gimandoan siya ni Jesus: "Hilom! Gawas ining tawhana!" <lbl>26</lbl> Giuyog ang tawo og kusog sa daotang espiritu nga misinggit og kusog unya, migawas. 
   <lbl>27</lbl> Nahibulong ang tanang tawo. Nagpangutan-anay sila: "Unsa man ni? Unsang gahoma ang naa niya nga makita nato sa iyang pagwali! Gimandoan niya bisan ang mga daotang espiritu ug mitahod ni!" <lbl>28</lbl> Busa, nainila pag-ayo si Jesus sa tibuok Galilea. 
   
   Giayo ni Jesus ang daghang tawo 
   (<lbl>Mt. 8:14</lbl>; <lbl>Lc 4 :3 8</lbl>)
   <lbl>• 29</lbl> Sa pagbiya nila sa sinagoga miadto si Jesus sa balay ni Simon ug Andres uban ni Jaime ug Juan. <lbl>30</lbl> Ang ugangan ni Simon gihilantan ug naghigda. Gisuginlan dayon ini si Jesus. <lbl>31</lbl> Giadto niya ang masakiton, gigunitan ang kamot ug gipatindog. Nawala ang hilanat ug misugod ni sa pag-atiman nila. <lbl>32</lbl> Nianang gabhiona, sa pagsalop sa adlaw, ang katawhan midala kang Jesus sa tanang masakiton ug giyawaan. <lbl>33</lbl> Ang tibuok lungsod nagdasok sa may pultahan. <lbl>34</lbl> Giayo ni Jesus ang daghang tawo sa nagkalainlaing sakit. Gipagawas niya ang daghang yawa, ug gidid-an pagsulti, kay nasayod man silag kinsa siya. 
   
   Ang pangadye ni Jesus sa gabii 
   (<lbl>Lc 4:42</lbl>)
   <lbl>• 35</lbl> Sayo sa sunod buntag, sa wala pa mosilang ang adlaw, mibangon si Jesus. Miadto siya sa awaawng dapit ug nangadye. <lbl>36</lbl> Si Simon ug ang ubang tinun-an nanggawas aron pagpangita niya. <lbl>37</lbl> Sa nakit-an na siya, miingon sila: "Gipangita ka sa tanan." <lbl>38</lbl> Mitubag si Jesus: "Tana sa silingang kabalangayan aron pagwali pod didto. Kay mao ni ang akong gianhi." <lbl>39</lbl> Busa, miadto si Jesus sa Galilea, miwali sa tanang sinagoga ug mipagawas sa mga yawa. 
   
   Giayo ni Jesus ang sanlahon 
   (<lbl>Mt 8:2</lbl>; <lbl>Lc 5:12</lbl>)
   <lbl>• 40</lbl> May sanlahon nga miadto kang Jesus ug mihangyo: "Kon mobuot ka, maayo ko." <lbl>41</lbl> Tungod sa kaluoy, gikab-ot niya ang masakiton, gihikap ug giingnan: "Buot ko, malimpyo ka." <lbl>42</lbl> Dihadiha nawala ang sanla. Nalimpyo siya. <lbl>43</lbl> Sa pagpalakaw na ni Jesus sa tawo, hugot kaayong mipina si Jesus: <lbl>44</lbl> "Ayawg sulti ni bisag kinsa bahin ini. Apan adto ug pakita sa pari. Kay naayo ka man, pagdala sa halad nga gisugo ni Moises - ang pruyba alang sa tanan. 
   <lbl>45</lbl> Apan, sa paggawas gyod sa tawo, iya dayong gisangyaw ang balita sa tanang dapit. Hinunoa si Jesus magtagutago na sa pagsulod sa lungsod. Apan bisag nagpabilin siya sa kaumahan, mangadto gihapon niya ang katawhan. 
   
   Si Jesus ug ang paralitiko 
   (<lbl>Mt 9:1</lbl>; <lbl>Lc 5:17</lbl>)
   <b><lbl>2 •</lbl></b> <lbl>1</lbl> Human sa pipila ka adlaw, mibalik si Jesus sa Cafarnaum. Dihang nasayran nga diha siya sa ila, <lbl>2</lbl> nagkapundok ang daghan kaayong tawo, sa ingon nga walay lugar nga bakanti bisag gawas sa pultahan. Samtang nagwali kanila si Jesus sa pulong, <lbl>3</lbl> may pipila nga nagdala kaniyag paralitiko. 
   <lbl>4</lbl> Ang upat nga nagpas-an sa paralitiko dili makaduol ni Jesus tungod sa kadaghan sa tawo. Busa, giablihan nila ang atop sa giistahan ni Jesus ug gitunton sa lungag ang masakiton sa kaugalingong gihigdaan. <lbl>5</lbl> Sa pagkakita ni Jesus sa ilang pagtoo, miingon siya sa paralitiko: "Anak, gipasaylo ka na." 
   <lbl>6</lbl> Karon, nanglingkod didto ang pipila ka magtutudlo sa balaod. Nakahunahuna sila: <lbl>7</lbl> "Nganong nakasulti siya ini nga nanginsulto sa Diyos? Kinsay makapasaylog mga sala gawas sa Diyos?
   <lbl>8</lbl> Dihadiha, sa iyang espiritu nasayod si Jesus sa ilang hunahuna. Nangutana siya: Unsay gikatingad-an ninyo? <lbl>9</lbl> "Mas sayon ba ang pag-ingon ining paralitiko: 'Ang imong mga sala gipasaylo, o barog, dad-a ang imong gihigdaan ug lakaw'? <lbl>10</lbl> Apan nasayod na mo nga ang Anak sa tawo may gahom dinhi sa yuta sa pagpasaylog mga sala." Miingon siya sa paralitiko: <lbl>11</lbl> "Barog, dad-a ang imong gihigdaan ug pauli sa inyo." <lbl>12</lbl> Ang tawo mibarog atubangan sa tanan. Gidala niya ang gihigdaan ug migawas. Nahibulong kaayo ang tanan ug midayeg sa Diyos sa pag-ingon: "Wala pa mi makakitag sama ini!" 
   
   Ang pagtawag ni Levi 
   (<lbl>Mt 9:9</lbl>; <lbl>Lc 5:2</lbl>)
   <lbl>• 13</lbl> Sa pag-adtog usab ni Jesus sa Lanaw, giduol siya sa dakong panon sa katawhan nga iyang gitudloan. <lbl>14</lbl> Samtang naglakaw siya, nakita niya ang kobrador sa buhis nga naglingkod sa opisina, si Levi, anak ni Alfeo. Miingon kaniya si Jesus: "Sunod nako." Si Levi mibarog ug misunod. 
   <lbl>15</lbl> Samtang nagkaon si Jesus sa balay ni Levi, ang mga kobrador sa buhis ug ang makasasala nanglingkod uban niya ug sa iyang mga tinun-an. Daghan sila. <lbl>16</lbl> Apan diha poy mga magtutudlo sa Balaod sa pundok sa mga Pariseo nga miuban ni Jesus. Miingon sila sa mga tinun-an: "Nganong mikaon siya uban sa mga kobrador sa buhis ug makasasala?" 
   <lbl>17</lbl> Nakadungog si Jesus ug mitubag: "Wala magkinahanglag doktor ang maayog lawas kondili, ang masakiton. Wala ko moanhi aron pagtawag sa tarong kondili, sa makasasala." 
   
   Bag-ong bino, bag-ong sudlanan 
   (<lbl>Mt 9:14</lbl>; <lbl>Lc 5:33</lbl>)
   <lbl>• 18</lbl> Usa ana ka adlaw, samtang nagpuasa ang mga tinun-an ni Juan, ang Magbubunyag, ug ang mga Pariseo, gipangutana si Jesus sa pipila ka tawo: "Nganong nagpuasa ang mga tinun-an ni Juan nga Magbubunyag ug ang sa mga Pariseo, apan ang imoha, wala?" <lbl>19</lbl> Si Jesus mitubag: "Magpuasa ba diay ang mga dinapit sa kasal samtang naa pa ang pamanhonon? Naa pa gani ang pamanhonon dili sila magpuasa. <lbl>20</lbl> Apan moabot ang panahon nga kuhaon ang pamanhonon. Niana magpuasa na sila. 
   <lbl>21</lbl> Walay motapak og bag-ong panapton sa karaang sinina. Ang bag-ong tapak mokulo ug magisig samot ang sinina. <lbl>22</lbl> Wala poy mobutang og bag-ong bino sa karaang sudlanan nga hinimo sa panit. Ang bag-ong bino mopabaliskad sa karaang sudlanan; mausik ang mga sudlanan ug ang bino. 
   
   (<lbl>Mt 12:1</lbl>; <lbl>Lc 6:1</lbl>)
   <lbl>• 23</lbl> Usa ana ka adlaw sa pahulay naglakawlakaw si Jesus sa kaumahan uban sa mga tinun-an. Samtang naglakaw sila, ang mga tinun-an namupog pipila ka hugpong sa ohay nga gidugmok sa kamot. <lbl>24</lbl> Unya miingon ang mga Pariseo kang Jesus: "Tan-awa! nagbuhat sila sa gidili sa adlaw sa pahulay!" 
   <lbl>25</lbl> Mitubag siya: "Wala ba mo makabasa sa gibuhat ni David dihang nanginahanglan siya; dihang gigutom siya ug ang iyang mga tawo? <lbl>26</lbl> Misulod siya sa balay sa Diyos. Si Abiatar ang labawng pari adtong panahona. Mikaon siya sa halad nga ang pari ray makakaon. Ug gihatagan niya ang mga kauban." <lbl>27</lbl> Unya, miingon si Jesus: "Ang adlaw sa pahulay gihimo alang sa tawo; dili ang tawo alang sa adlaw sa pahulay. <lbl>28</lbl> Busa, ang Anak sa Tawo Ginoo pod sa adlaw sa pahulay." 
   
   Giayo ang naparalisang kamot 
   (<lbl>Lc 6:6</lbl>; <lbl>Mt 12:9</lbl>; <lbl>Lc 14 :1</lbl>)
   <b><lbl>3 •</lbl></b> <lbl>1</lbl> Misulod pag-usab si Jesus sa sinagoga ug may tawo didto kansang kamot naparalisa. <lbl>2</lbl> Gibantayan si Jesus sa pipila ka tawo. Kon ayohon niya ang tawo sa adlaw sa pahulay, isumbong siya. 
   <lbl>3</lbl> Miingon si Jesus sa tawo kansang kamot naparalisa: "Tindog diri sa taliwala." <lbl>4</lbl> Unya, nangutana siya: "Sumala sa Balaod, unsay mahimo nato sa adlaw sa pahulay? Pagbuhat bag maayo o daotan? Pagluwas ba o pagpatay?" Apan wala sila motubag. 
   <lbl>5</lbl> Milingilingi si Jesus; mitutok nila sa kasuko ug sa dakong kaguol, kay gitak-opan man nila ang salabotan. Ug miingon siya sa tawo: "Ituy-od ang imong kamot." Gituy-od ni ug naayo. <lbl>6</lbl> Sa paggawas sa mga Pariseo nakighinabi sila sa mga sumosunod ni Herodes ug nangitag paagi sa pagpatay ni Jesus. 
   
   (<lbl>Mt 12:15</lbl>; <lbl>Lc 6:17</lbl>)
   <lbl>7</lbl> Namalik si Jesus ug ang iyang mga tinun-an sa daplin sa lanaw ug gisunod sila sa dakong panon sa katawhan gikan sa Galilea. Nangadto sab ang daghang tawo gikan sa Juda, <lbl>8</lbl> Jerusalem, Idumea, Transjordania ug sa rehiyon sa Tiro ug Sidon. Nakadungog ang tanan sa iyang gibuhat. 
   <lbl>9</lbl> Tungod sa kadaghan sa tawo, gi-sugo ni Jesus ang iyang mga tinun-an sa pag-andam og bangka, pagpugong nga dili siya mapiit sa mga tawo. <lbl>10</lbl> Giayo niya ang daghan kaayong tawo, sa ingon nga ang may sakit nagdinut-anay aron makahikap niya. <lbl>11</lbl> Inigkakita kaniya sa giyawaan manghapa sila sa atubangan ug maninggit: "Ang anak ka sa Diyos." <lbl>12</lbl> Apan hugot silang gidid-an sa pagsultig kinsa siya. 
   
   Ang 12 ka apostol 
   (<lbl>Mt 10:1</lbl>; <lbl>Lc 6:12</lbl>)
   <lbl>• 13</lbl> Mitungas si Jesus sa usa ka bungtod, mitawag sa iyang napili ug nanuol sila. <lbl>14</lbl> Mitudlo siyag 12 nga mouban niya nga gitawag niyag apostoles ug iyang ipadala aron pagwali. 








5







Title:Marco (6)
   <lbl>21</lbl>  Gipangasawa sa ikaduha ang babaye, apan namatay sab nga way anak. Mao gihapon ang nahitabo sa ikatulo. <lbl>22</lbl>  Sa kataposan nangamatay silang pito nga way anak. Unya, namatay sab ang babaye. <lbl>23</lbl> Sa pagkabanhaw na, kang kinsa siyang asawa? Ang pito nakapangasawa niya." 
   <lbl>24</lbl>  Mitubag si Jesus: "Tingalig nasayop mo ining bahina. Wala ninyo hisabti ang Kasulatan ni ang gahom sa Diyos. <lbl>25</lbl>  Sa pagkabanhaw sa mga patay, ang mga lalaki ug babaye dili na magminyo. Hinunoa, mahisama sila sa mga anghel sa kalangitan. 
   <lbl>26</lbl>  Ug, mahitungod sa pagkabanhaw sa mga patay, wala ba mo makapamalandong sa basahon ni Moises nga naghisgot sa Diyos nga misulti pinaagi sa sampinit nga nagdilaab? Giingnan siya: Ako mao ang Diyos ni Abraham, ang Diyos ni Isaac ug ang Diyos ni Jacob. <lbl>27</lbl>  Diyos siya dili sa mga patay kondili, sa mga buhi. Sayop mo kaayo." 
   
   Ang kinadak-ang sugo 
   (<lbl>Mt 23:34</lbl>; <lbl>Lc 20:39</lbl>; <lbl>10:25</lbl>)
   <lbl>• 28</lbl>  May magtutudlo sa Balaod nga miabot ug naminaw ining pagsukliay sa hunahuna. Nakadayeg siya sa tinubagan ni Jesus; miduol siya ug nangutana: "Unsang sugoa ang una sa tanan?" 
   <lbl>29</lbl>  Mitubag si Jesus: "Kini ang una: Pamati Israel! Usa ra ang Ginoo nga atong Diyos. <lbl>30</lbl>  Higugmaa ang Ginoo, imong Diyos, sa tibuok mong kasingkasing, sa tibuok mong kalag, sa tibuok mong hunahuna ug sa tibuok mong kusog. <lbl>31</lbl>  May lain pa human ini: Higugmaa ang imong isigkatawo sama sa imong kaugalingon. Walay lain nga mas dako pa. 
   <lbl>32</lbl>  Miingon ang magtutudlo sa Balaod: "Maayong pagkasulti, Ginoo. Husto ka sa imong pag-ingon nga usa ra ang Diyos ug way lain. <lbl>33</lbl>  Ang paghigugma niya sa tibuok kasingkasing, sa tibuok salabotan ug sa tibuok kusog, ug ang paghigugma sa isigkatawo ingon sa kaugalingon labi pang mahinungdanon kay sa bisag unsang halad-sinunog o sakripisyo." 
   <lbl>34</lbl>  Miuyon si Jesus ining tubaga ug miingon: "Dili ka layo sa Gingharian sa Diyos." Sa pagkahuman, wala nay nangahas pagpangutana niya. 
   
   Kinsang anak si Cristo? 
   (<lbl>Mt 22:41</lbl>; <lbl>Lc 20:41</lbl>; <lbl>Mt 23:6</lbl>)
   <lbl>35</lbl>  Samtang nanudlo si Jesus sa Templo miingon siya: "Matud pa sa mga magtutudlo sa Balaod ang Mesiyas anak ni David. Unsaon man pagkaingon ini? <lbl>36</lbl>  Si David mismo, linamdagan sa Espiritu Santo misulti: Ang Diyos nag-ingon sa akong Ginoo: Lingkod sa akong tuo hangtod nga ibutang ko ang imong mga kaaway ubos sa imong tiil. <lbl>37</lbl>  Kon si David mismo nagtawag niya nga Ginoo, sa unsang paagiha nga ang Ginoo iyang Anak?" 
   Nanuol ang daghang katawhan kang Jesus ug malipayong namati niya. 
   <lbl>• 38</lbl>  Sa pagpanudlo, miingon siya: "Pagbantay mo sa matang sa magtutudlo sa Balaod nga ganahan kaayong magsuroysuroy sa tag-as nga sapot ug timbayahon sa tyanggihan. <lbl>39</lbl>  Ganahan kaayo sila sa mga lingkoranang gitagana kanila sa mga sinagoga ug sa unang dapit sa kombira. <lbl>40</lbl>  Lamyon pa ang mga butang sa byuda ug sa ilo samtang nagpasundayag sila sa tag-as nga mga pag-ampo. Pagkabug-at unya sa hukom nga ilang madawat!" 
   
   Ang halad sa byuda
   (<lbl>Lc 21:1</lbl>)
   <lbl>• 41</lbl> Unya, milingkod si Jesus atbang sa panudlanan sa Templo ug mitan-aw sa katawhang nanghulog og salapi sa panudlanan. Dihay daghang adunahan nga namutang og dagkong halad. <lbl>42</lbl> Apan miduol ang kabos nga byuda ug mihulog og duha lang ka dako. 
   <lbl>43</lbl> Gitawag ni Jesus ang iyang mga tinun-an ug giingnan: "Sa pagkatinuod, sultihan tamo. Kining kabos nga byuda nakahatag og labaw sa tanan. <lbl>44</lbl> Kay ang tanan nanghatag gikan sa ilang kaadunahan. Apan naghatag siya sa iyang kakabos. Gihalad niya ang tanan nga iyaha, ang iyang kabuhian." 
   
   Nagsulti si Jesus sa kataposan 
   (<lbl>Mt 24:1</lbl>; <lbl>Lc 21:5</lbl>; <lbl>19:41</lbl>; <lbl>17:23</lbl>)
   <b><lbl>13 •</lbl></b> <lbl>1</lbl>  Sa mibiya na si Jesus sa Tem- plo usa sa iyang mga tinun-an miingon: "Tan-awa Ginoo, ang dagkong bato ug nindot nga mga balay." <lbl>2 Mitubag si Jesus: "Nakita ba nimo kining nagbuntaog nga kabalayan? Walay bato nga mahibilin sa nahimutangan ini. Lumpagon ang tanan!" 
   <lbl>3</lbl> Pagkataudtaod, samtang naglingkod si Jesus sa Bungtod sa mga Olivo nga nag-atubang sa Templo, giduol siya ni Pedro, Jaime ug Juan nga nangutana: <lbl>4</lbl>   "Tug-ani mig kanus-a ni mahitabo. Unsang timaana ang ihatag kanamo sa dili pa ni mahitabo?" 
   <lbl>5</lbl>   Gitug-anan sila ni Jesus: "Ayawg palingla ni bisag kinsa. <lbl> 6</lbl>   May daghang moanhi nga mopuli nako ug moingon: 'Ako si Cristo.' Ug daghan ang mailad." 
   <lbl>7</lbl>   Dili mo angayang masamok kon makadungog mog gubat ug hulga sa gubat. Kinahanglang mahitabo ni, apan dili pa ni ang kataposan. <lbl>8</lbl>   Makig-away ang kanasoran ug gingharian batok sa lain. May mga linog sa tanang dapit ug gutom. Sama ni sa unang pagbati sa pagpanganak. <lbl>9</lbl>   Pagbantay, kay dakpon mo ug dad-on sa mga Judiong hukmanan; kulatahon sulod sa mga sinagoga; pabarogon atubangan sa mga gobernador ug mga hari tungod nako aron pagsaksi sa ilang atubangan. <lbl>10</lbl>   Ang tanang kanasoran kinahanglang makadungog sa Maayong Balita, kini ang sinugdan. 
   <lbl>11</lbl>   Kon dakpon mo ug dad-on sa hukmanan, ayawg kabalaka sa inyong ipamulong. Hinunoa, isulti ang bisag unsa nga ihatag kaninyo anang orasa. Dili kamoy mamulong kondili, ang Espiritu Santo. 
   <lbl>12</lbl>   Ang igsoon magbudhi sa igsoon, bisan sa kamatayon. Ang amahan mobatok sa anak. Ang mga anak sa ginikanan nga ilang patyon. <lbl>13</lbl>   Kasilagan mo sa tanan tungod sa akong ngalan. Apan ang molahutay hangtod sa kataposan, maluwas. 
   Kataposan sa Jerusalem 
   <lbl>14</lbl>   Kon makita na ninyo ang idolo sa madaugdaogon sa dili angayng dapit (makasabot unta ang mobasa), dan, paikyasa sa kabukiran ang naa sa Juda. <lbl>15</lbl>   Kon naa ka sa atop sa balay, ayawg kanaog aron pagkuhag bisag unsa. <lbl>16</lbl>   Kon naa ka sa uma, ayawg balik aron pagkuha sa imong kupo. <lbl>17</lbl>   Pagkalisod unya alang sa mga mabdos ug nagpasuso sa mga bata! <lbl>18</lbl>   Pag-ampo nga dili ni mahitabo sa tingtugnaw. <lbl>19</lbl>   Kay ang kalisod ining panahona mas bug-at kay sa bisag unsa sukad sa sinugdan, gikan sa pagbuhat sa Diyos sa kalibotan hangtod karon o sa umaabot. <lbl>20</lbl>   Kon dili mub-on sa Ginoo ang maong panahon, walay mahibiling buhi. Apan nakahukom siya sa pagmubo ini tungod sa piniling katawhan. 
   <lbl>21</lbl>   Kon may moingon anang panahona: Tan-awa, ania ang Mesiyas; o tua siya didto! Ayawg too. <lbl>22</lbl>   Mangguwa ang mga Mesiyas ug Propetang mini. Maghimo sab silag mga timaan ug katingalahang mga buhat aron ilaron bisan ang pinili sa Diyos, kon mahimo pa. <lbl>23</lbl>   Pagbantay mo. Gisuginlan tamong daan sa tanan. 
   
   Ang pag-abot sa Anak sa tawo 
   (<lbl>Mt 24:29</lbl>  ; vLc 21:25</lbl>  )
   <lbl>• 24</lbl> Unya, sa mga adlaw human anang makalilisang nga panahon, Modulom ang adlaw, ang bulan dili na modan-ag, <lbl>25</lbl>   ang mga bitoon mangatagak gikan sa kawanangan, ug matay-og ang tibuok kalibotan. <lbl>26</lbl>   Dayon, makita sa katawhan ang Anak sa Tawo nga moabot diha sa panganod uban sa dakong gahom ug himaya. <lbl>27</lbl>   Ipadala niya ang mga anghel aron pagtigom sa piniling katawhan gikan sa upat ka suok sa kalibotan; gikan sa kinatumyan sa yuta hangtod sa mga utlanan sa kawanangan. 
   <lbl>28</lbl> Kuhaig pagtulun-an ang igera. Kon ang mga sanga manalingsing ug mobukhad ang dahon, sayod mo nga duol na ang ting-init. <lbl>29</lbl>   Sa samang paagi, kon makita na ninyo nga nanghitabo ni, hibaloi nga duol na ang panahon. Naa gani sa pultahan. <lbl>30</lbl> Sa pagkatinuod, sultihan tamo, dili molabay kining kaliwata hangtod nga mahitabo ang tanan. <lbl>31</lbl> Ang langit ug yuta molabay, apan dili mapakyas ang akong pulong. 
   <lbl>• 32</lbl>  Walay nasayod kanus-a moabot kanang adlawa ug orasa, bisan ang mga anghel o ang anak. Ang Amahan ray nasayod.
   <lbl>• 33</lbl> Busa, pagtukaw ug pagbantay, kay wala mo masayod kanus-a ni moabot. <lbl>34</lbl> Kon ang tag-iya sa balay mobyaheg layo, inigbiya niya motudlo siyag mga tinugyanan ug mohatag og katungdanan sa matag-usa. Unya, patukawon niya ang gwardiya sa pultahan. <lbl>35</lbl> Busa, pagtukaw, kay wala mo masayod kanus-a moabot ang Ginoo sa balay - sa gabii ba o sa tungang gabii, sa pagtuktugaok ba sa manok o sa dili pa ang kaadlawon. <lbl>36</lbl> Sa ingon, dili ka makit-ang natulog kon sa hinanali moabot siya. 
   <lbl>37</lbl> Ang akong gisulti ninyo, akong isulti sa tanan: Pagbantay mo! 
   
   Daotang laraw batok ni Jesus 
   (<lbl>Mt 26:2</lbl>; <lbl>Lc 22:1</lbl>; <lbl>Jn 1:47</lbl>)
   <b><lbl>14 •</lbl></b> <lbl>1</lbl> Duha na lang ka adlaw sa dili pa ang pangilin sa Pasko sa Pagsaylo ug sa Pan nga way Patubo. Ang mga pangulong pari ug magtutudlo sa Balaod nangitag maliputong paagi pagdakop ug pagpatay ni Jesus. <lbl>2</lbl> Miingon sila: "Dili sa pangilin. Tingali unyag magkagubot ang katawhan." 
   
   Gihilogan si Jesus sa Betania 
   (<lbl>Mt 26:6</lbl>; <lbl>Jn 12:1</lbl>)
   <lbl>• 3</lbl> Sa Betania, sa balay ni Simon, ang sanlahon, samtang nagkaon si Jesus may babayeng misulod nga nagdalag bililhong tibod puno sa mahalong pahumot hinimo sa lunlong nardo. Gibuak niya ang tibod ug gibubo ang humot nga lana sa ulo ni Jesus. <lbl>4</lbl> Unya, nasuko ang pipila ka tawo nga miingon: "Pagkaanugon sa pahumot. <lbl>5</lbl> Mahalin unta ni og labaw sa 300 ka salapi nga ikahatag sa mga kabos." Gisaway nila ang babaye. 
   <lbl>6 Apan giingnan sila ni Jesus: "Pasagdi siya. Nganong gisamok siya? Dakong buhat sa kaluoy ang iyang gibuhat. <lbl>7</lbl> Makatabang mo sa kabos bisag kanus-a. Kanunay silang uban ninyo. Apan ako, dili. <lbl>8</lbl> Gibuhat ining babayehana ang angayng buhaton. Gihilogan niya ang akong lawas alang sa lubong. <lbl>9</lbl> Sa pagkatinuod, sultihan tamo, bisag asa sa kalibotan nga isangyaw ang Maayong Balita, isugilon ang iyang gibuhat. Dayegon siya tungod ini."
   <lbl>10</lbl> Unya, si Judas Iskariote, usa sa 12, miadto sa mga pangulong pari aron pagbudhi ni Jesus. <lbl>11</lbl> Nalipay kaayo sila sa gipanulti ni Judas nga gisaarag salapi. Busa, giplano ni Judas ang labing maayo nga paagi sa pagtugyan ni Jesus. 
   
   Ang panihapon sa Ginoo 
   (<lbl>Mt 26:17</lbl>; <lbl>Lc 22:7</lbl>; <lbl>1 Cor 1:23</lbl>; <lbl>Jn 13</lbl>) 
   <lbl>• 12</lbl> Sa unang adlaw sa pangilin sa Pan nga Walay Patubo, kanus-a ihawon ang karnero sa Pasko sa Pagsaylo, gipangutana siya sa mga tinun-an: "Asa man namo andama ang panihapon sa Pasko sa Pagsaylo?" 
   <lbl>13 Gisugo ni Jesus ang duha sa pag-ingon: "Lakaw sa syudad. Didto duolon mo sa magdalag tibod sa tubig. Sunda siya hangtod sa balay nga iyang sudlan ug ingna ang tag-iya: <lbl>14</lbl> 'Nag-ingon ang Ginoo: Asa man ko makigsalo sa akong mga tinun-an sa karnero sa Pasko sa Pagsaylo?' <lbl>15</lbl> Pakitaon mo niya sa dakong lawak nga giandam ug gisangkapan na. Andama didto ang atong panihapon." <lbl>16</lbl> Nanglakaw ang duha. Sa syudad nakaplagan nila ang tanan sumala sa gisulti ni Jesus. Ug giandam nila ang panihapon sa Pasko sa Pagsaylo. 
   <lbl>17</lbl> Sa gabii nangabot si Jesus ug ang 12. <lbl>18</lbl> Samtang nangaon sila, si Jesus miingon: "Sa pagkatinuod, sultihan tamo, budhian ko sa usa ninyo. Nakigsalo siya sa akong pagkaon." <lbl>19</lbl> Naguol sila pag-ayo sa ilang nadungog. Busa, nagpulipulig pangutana: "Ako ba ang imong gipasabot?" <lbl>20</lbl> Si Jesus mitubag: "Usa sa 12 nga nagtuslob sa pan dungan nako sa panaksan. <lbl>21</lbl> Ang anak sa Tawo magpakamatay sumala sa gisulti sa kasulatan. Apan alaot ang magbudhi niya. Mas maayo pa kon wala siya ihimugso." 
   <lbl>22</lbl> Samtang nangaon sila mikuha si Jesus og pan, mipanalangin, mipikaspikas, mihatag ini ug miingon: "Dawata ni. Ako ning lawas." <lbl>23</lbl> Unya, gikuha niya ang kupa. Humag pasalamat, iya ning gitunol nila ug nanginom ang tanan. <lbl>24</lbl> Unya, miingon siya: "Ako ning dugo, ang dugo sa kasabotan nga iula alang sa daghang katawhan. <lbl>25</lbl> Sa pagkatinuod, sultihan tamo, dili ko motilawg usab sa bunga sa paras hangtod nga mainom ko ang bag-ong bino sa Gingharian sa Diyos." 
   
   Gitagna ang paglimod ni Pedro 
   (<lbl>Mt 26:30</lbl>; <lbl>Lc 22:34</lbl>; <lbl>Jn 13:37</lbl>)
   <lbl>26</lbl> Humag awit sa mga salmo sa pagdayeg, nanungas sila sa Bungtod sa mga Olivo. <lbl>27</lbl> Miingon si Jesus: "Karong gabhiona masakit mong tanan tungod nako, ug mamiya. Matud pa sa Kasulatan: Akong patyon ang magbalantay ug magkatibulaag ang mga karnero. <lbl>28</lbl> Apan sa pagkabanhaw mag-una ko ninyo sa Galilea."
   <lbl>29</lbl> Unya, miingon si Pedro: "Dili ko magpahilayo nimo bisag magpahilayo pa ang tanan." <lbl>30</lbl> Si Jesus mitubag: "Sa pagkatinuod, sultihan tikaw, karong gabhiona sa dili pa motuktugaok ang sunoy sa makaduha ilimod na ko nimo sa makatulo." <lbl>31</lbl> Apan miusab si Pedro sa pag-ingon sa mas dako pang kaikag: "Bisag patyon pa ko uban nimo, dili tikaw ilimod." Kini sab ang gisulti sa tanan.
   
   Getsemane
   (<lbl>Lc 22:40</lbl>; <lbl>Jn 18:1</lbl>) 
<lbl>• 32</lbl> Unya, naaobt sila sa Getsemane. Miingon si Jesus sa mga tinun-an: "Lingkod dinhi samtang mag-ampo ko."







5







Title:Religious Text
<b>Pilgrimage of the Mindanao Bishops to the Holy Land in Preparation for the Great Jubilee, 1966</b>
<b>(Essay)</b>

<b>Ang Pagbiyahe</b>
Miabot ako sa tugpahanan sa aeroplano sa Manila sa may mga a las 4:30 sa hapon sa Septiembre 4. Bisan ug ang aeroplano gikatakda nga molupad sa may a las dies pa sa gabii, misayo lang gyod ko kay miulan man ug napalong pa gyod ang sugang dagitabnon, ang naandan nga makapalangan pag-ayo sa trapiko.
Miabot usab ug sayo ang pipila ka mga kauban, si Monsenyor Emilio Bataclan, ug uban pang mga obispo. Samtang nagpaabot kami sa uban, miadto kami sa restauran ug nagpalabay sa panahon nga mitimotimo samtang saya kaayo nga nagkinomedyahay, sama sa kinsay mobayad ini. Uban kanamo sila si Monsenyor Vicente Manuel, Generoso Cami, ug Patricio Alo.
Sayo kami nga misulod sa katapusang hulatanan sa mga pasahero samtang nagpaabot. Miabot ra gayod ang pangulo sa among grupo, si Arsobispo Carmelo Morelos nga natanggong sa tarapiko sulod sa tulo ka oras.
Upat ka oras nga paglupad paingon sa Bangkok, katorse ka oras nga paglupad paingon sa Roma, upat ka oras nga pagpaabot sa aeroplano paingon sa Tel Aviv, upat ka oras nga paglupad paingon sa Israel, ug miabot kami dinhi sa may a las 5:00 sa hapon sa Septiembre 5. Apan tungod sa pag-usab sa pag-ihap sa oras, ang kinatibuk-an nga biyahe milungtad ug may 30 ka oras.
Gikan sa tugpahanan sa aeroplano duol sa Tel Aviv, misakay kami ug trak paingon sa Jerusalen. Maayo kaayong tan-awon ang mga palibot, apan ang yuta dili sama ka nindot sa Pilipinas. May pagkakamingawan kini; laya ug mora ug sunog tan-awon ang ubang mga tanom.
Miabot kami sa Jerusalem sa King's Hotel sa may a las 6:30 sa gabii, ug human sa panihapon namahulay na lang kaming tanan.
Nag-uban kami sa Monsenyor Bataclan ug usa ka kwarto. Ang ubang mga obispo tinagurha usab nga nag-ambit ug mga kwarto. May pagkasadya ang kalibotan kay nagkatigom ang mga obispo sa Mindanao. Si Boy Bataclan banha kaayo nga nanulugsulog kanako sicut erat in principio et nunc et semper in saecula saeculorum. Amen.
<b>Septiembre 6</b>
<b>Simbahan sa Lubnganan</b>
Sayo kaming nangmata kay daghan ang mga buhatunon niining adlawa.
Nangadto kami sa Simbahan sa Lubnganan aron sa pagsaulog sa Balaan nga Misa. Si Obispo Zacarias Jimenez mao ang gitudlo nga Mangulo sa Kasaulogan.
Kining Simbahan sa Lubnganan usa sa tulo nga gihimo ni Emperador Constantino; ang laing duha mao ang sa Simbahan sa Natawhan sa Ginoo sa Belen ug ang ikatulo mao ang Simbahan sa Bukid sa mga Olibo nga naguba na karon ug sa paglabay sa mga panahon gihimoan ug mosque sa mga Muslim.
Dako kining Simbahan sa Balaan nga Lubnganan, ug ang dapit mismo sa lubnganan mora ug grotto nga nasulod sa tibuok simbahan ug busa gamay kaayo ug makasulod lamang ang mga kawhaan ka tawo.
Ang nagkalainlaing mga bahin sa Simbahan sa Lubnganan lainlain ug tag-iya, ug ang nagkupot sa yawe mao ang mga Muslim. Pipila sa nagkalainlaing mga tag-iya mao ang mga Simbahang Ortodoxo, ang Simbahang Katoliko apan sa nagkalainlaing mga rito niini: Romano, Siriaco, Coptico, Armenio, ug duna toy usa pa; pulos nagbuho alirong sa Lubnganan.
Among gisaulog ang unang bahin sa Misa sa grotto sa Lubnganan, apan sa ikaduhang bahin, misulod pa gyod ang prinsipal celebrant sa lubnganan mismo nga makahaom lamang ug mga tulo ka tawo. Samtang didto sila sa may ibabaw sa gilingkoran sa mga anghel gitiwas ug saulog ang misa. Banusbanos kami ug panulod ug paghawok niini pagkahuman.
Sa tibuok tuig ang misa nga pagasaulugon dinhi matag adlaw mao ang misa sa pagkabanhaw.
Tungod pay sayo pa nakahimo kami ug mga pagpamalandong. Kini tungod kay samtang magdagan ang adlaw daghan kaayo ang mga pilgrims nga moabot gikan sa tibuok kalibotan ug masaba na kaayo.
<b>Bungtod sa mga Olibo</b>
Human mamahaw sa hotel nangadto kami tabok sa Suba sa Kidron sa Silangan nga bahin sa Jerusalen ngadto sa Bungtod sa mga Olibo. Gikan dinhi makita ang karaang Jerusalen ug ang nagkalainlaing mga dapit niini, ilabi na sa dapit sa Karaan nga Templo nga karon gipulihan na sa mora ug mosque nga Bulawan nga Atop sa Bato. Gikan dinhi makakita sa Jerusalen sa unang higayon ang moduaw niini gikan sa Galilea. Ug ang magbarog dinhi makabig gayod sa pagdayeg sa pagkahabog sa Jerusalen. Dinhhi maggikan ang mga salmo sa pagtungas sa Jerusalen.
Gikan sa kinatas-ang dapit sa Bungtod sa mga Olibo makita ang Tanaman sa Getsemani, ang gibatoan kang San Esteban, ug uban pang mga talan-awon nga may kalabutan sa kinabuhi sa Ginoo, sama sa iyang paghilak sa pagtan-aw niya sa Jerusalen nga magun-ob sulod sa pipila ka tuig human siya mamatay.
<b>Ang Dapit sa Pagsaka sa Langit</b>
Nahimutang kini sa usa ka dapit sa Bungtod sa mga Olibo. Gitag-iya na kini karon sa mga Muslim, ug magbayad kadtong buot motan-aw niini.
Gihimoan kini ug mosque apan gikuhaan sa atop aron makita ang langit ug makapamalandong ang moduaw niini sa pagsaka sa langit sa Ginoo.
Taliwala niining dapita adunay gamay nga mora ug kapilya diin anaa ang marka sa tunob sa Ginoo sa dayon na niyang pagsaka sa langit. Among gibasa ang gisulat mahitungod niini gikan sa Basahon sa mga Buhat ug gihikap ang yuta nga katapusang gitumban sa Ginoo.
<b> Dapit sa Pagtudlo sa Amahan Namo</b>
Gikan sa Dapit sa Gisak-an sa Ginoo ngadto sa Langit, nanglugsong kami paingon sa ubos ug una namong giabtan ang dapit diin mitudlo ang Ginoo ngadto sa mga Apostoles sa iyang pag-ampo.
Gihimoan kini karon ug usa ka mora ug kapilya ug didto nanganta kami sa Ama Namin, human basaha ang dapit sa Ebanghelyo nga naghisgot niini.
Mituyok kami sa palibot diin makita sa mga bungbong ang A Amahan Namo  nga gisulat sa nagkalainlaing mga pinulongan, apil na ang Ilonggo nga among nakita. Ang uban tingale nga pinulongan sa Pilipinas didto ibutang sa Simbahan nga wala namo masulod kay gisirhan man niining panahona.
<b>Ang Simbahan sa A Mihilak ang Ginoo</b>
Padayon kami paglugsong sa Bungtod sa mga Olibo ug miagi kami sa dapit diin gituhoan nga mihilak ang Ginoo (<b>Lukas 19:41</b>).
Sa atbang nga dapit makita ug maayo ang Bukid sa Jerusalem ug sayon ra kaayo ang paglarawan sa Ginoo nga nagtan-aw niini nga naghilak.
Nanulod kami sa Simbahan nga ang mga manimba makakita luyo sa Altar sa tibuok Jerusalem kay bentana man.
<b>Ang Simbahan sa Tanaman sa Gethsemani</b>
Mipadayon pa gyod kami paglugsong ug miabot kami sa dapit diin gituhoan nga nag-ampo ang Ginoo sa gabii sa dayon siya gibudhian.
Ang mga kahoy sa olibo dinhi karaan kaayo ug adunay gituhuan nga gikan pa kini sa panahon sa Ginoo.
Ang Simbahan gituyo nga ngitngit, nunot sa gibati sa Ginoo diha sa iyang pag-antos sa iyang pagtukaw nga gipaningot gani siya ug bugnaw?
Gethsemani buot magpasabot Pug-ananan sa mga Olibo. Sa iyang pag-ampo, mora ug gipuga ang Ginoo ug mipatulo sa iyang singot nga sama ug dugo.
<b>Ang Gibatoan kang Esteban</b>
Gikan sa Simbahan sa Pag-antos sa Ginoo, nanakay kami sa bus ug nakita namo ang dapit diin gibato si San Esteban.
Aduna na kiniy simbahan nga gitag-iya sa mga Ortodoxo nga Ruso, busa wala kami makasulod. Apan sayon ra kaayo nga ilarawan ang gibarogan ni Saulo kon San Pablo sa pagbato kang Esteban.
<b>Ang Lubnganan ni David</b>
Miadto kami sa dapit diin gituhoan nga gilubong si Hari David. Daghan ang mga Judio ang namisita niini. Ang mga moduaw niini nga mga lalaki kinahanglan nga magkalo. Adunay mga mora ug skullcap nga ipahulam ngadto sa mga walay kalo.
Dihay usa ka Rabi nga nagtudlo sa usa ka lawak atbang sa nahimutangan sa lubnganan ni Hari David. Kusog kaayo siya  ug tingog. Pareho kang Boy Bataclan.
<b>Ang Lawak sa Itaas</b>
Duol sa gilubngan ni Hari David nanaka kami sa gituhoan nga mao ang Lawak sa Itaas. Usa kini ka lawak nga yano ra kaayo ug nahimo nga mosque. Apan malarawan gihapon ang katapusang panihapon sa Ginoo.
Ingon sa ubang mga dapit, nagbasa kami sa Ebanghelyo nga naghisgot niining lawaka.
<b>Ang Simbahan sa Pagpasaka sa Langit sa Mahal nga Birhen</b>
Duol sa Lawak sa Itaas anaa ang Simbahan sa Pagkatulog ni Maria.
Nanganta kami dinhi ug A O Maria Rayna sa Pilipinas.
Human niini nanakay na usab kami sa bus. Ang tulo sa DOPIM (Obispo Bataclan, Obispo Jimenez, ug Asobispo Dosado) nagkuyog gayod sa may luyo sa bus aron pag A feel DOPIM ; banha kaayo si Obispo Boy.Usahay pagasulngon sila ni Obispo Alo aron maglantugi.
<b>Ang Museo sa A Holocaust</b>
Bisan tinuod ug may mga a las dose na, apan wala kami gutma. Miadto kami sa Museo sa A Holocaust@ diin gipakita ang mga larawan sa paggukod ug pagpatay sa unom ka milyon ka mga Judio sa Ikaduhang Gubat sa Kalibutan.
Ngilngig ang mga talan-awon ug makapahinuklog. Ngano man nga gitugotan kini sa pagpahimo?
<b>Bethlehem - Simbahan sa Natawhan sa Ginoo</b>
Nanakay na usab kami sa bus ug paingon sa Bethlehem, mihapit kami sa usa ka kan-anan ug naniudto. Init kaayo ang panahon, makasingot pag-ayo ug makahurot sa tubig sa lawas. May upat na ka botelyang <i>mineral water</i> ang akong na-inom, tag <i>one dollar</i> ra ba.
Ang Bethlehem sakop na karon sa mga Palestinian Authority ubos sa Palestinian Liberation Organization, diin mora ug Autonomus Region sila ang nagdala sa lungsod ubos sa Estado sa Isreal. Busa dunay security check.
Namalit kami ug mga <i>souvenir</i> sa usa ka <i>shop</i> usa pa mopadayon sa Simbahan sa Natawhan sa Ginoo.
Ang mga pultahan sa Simbahan sinirhan. Ang mga moduaw mosulod sa kilid sa usa ka pultahan nga mubo kaayo. Kini gituyo aron ang mga manulod moyukbo gayod sa Dios nga Nahimong Tawo.
Karaan kini nga Simbahan. Apan ang sulod mismo gikalotan ug makita pa ang atop sa mas karaan pa gyod nga simbahan nga gituhoan mao ang gibuhat ni Emperador Constantino.
Gikan sa simbahan, mipaingon pa kami sa ubos diin mihalok kami sa yuta diin gituhoan nga natawo ang Ginoo, samtang nag-awit kami sa Adeste Fideles.
Human niini nangadto kami sa usa ka lawak diin gipahayagan kami sa kahimtang sa pangamhanan sa Bethlehem ug sa ubang mga dakbayan nga gidumala na karon sa Palestinian Authority. Dinhi gikomedyahan ako ni Obispo Jimenez nga mitago sa akong bag.
<b>Bethlehem - Grotto sa Pagpatutoy sa Ginoo</b>
Gikan sa Simbahan sa Natawhan sa luyo niini nanagka kami ngadto sa usa ka langob diin gituhoan nga namahulay si Maria ug si Jose sa dihang mikagiw sila ngadto sa Egipto tungod sa paggukod ni Herodes.
Gituhoan nga dinhi gipatutoy ni Maria ang Ginoo ug mao kini ang debulto nga makita didto nga si Maria nga nagpatutoy.
<b>Modelo sa Jerusalen</b>
Human sa Bethlehem, miadto kami sa Holyland Hotel aron pagtan-aw sa modelo sa Jerusalen sa panahon sa Ginoo. (Ang Jerusalen napatag sa dihang gigun-ob kini ni Emperador Hadriano sa tuig 70.)
Gikan dinhi namauli kami ug human mopahulay, nanihapon ug nangatulog. Tungod sa daghang pagsaka-kanaog gipamaulan ang mga tuhod.
<b>Septiembre 7</b>
<b>Ang Bongbong nga Hilakanan (Paril sa Kasadpan)</b>
Karong buntag nanakay kami sa bus sa may a las ocho ug miadto sa may silangang bahin sa Jerusalen diin mahimutang kanhi ang karaang templo. Tungod kay Sabado man karon ug balaan alang sa mga Judio, naandan nila ang pag-ampo sa may paril sa dapit sa karaang Templo.
Ang nahimutangan sa karaang Templo nabutangan na karon sa ginganlan ug ang Lingin nga Atop sa Bato nga balaan alang sa mga Arabo. Tungod niini ang autoridad maghimo ug mga panghiling sa mga <i>bag</i> sa mga manan-aw kon turista alang sa kaseguroan kon seguridad.
Nanulod kami sa paril sa ginganlan ug Pultahan sa Tai kon <i>Dung Gate</i>. Gipenahan kami nga dili pakuhaon ug hulagway sa may sulod. Makita dayon nga ang salog sa karaang Templo, ang gihimo ni Herodes, naisa na ug may 50 ka metros ang gitas-on, ug natabanon ang nahimutaangan sa mga karaang Templo ang gihimo nila ni Hari Salomon ug, human kini magun-ob, ang gihimo nila ni Esdras ug Nehemias.
Ang kasadpang bahin niining maong giisa nga butanganan sa Templo nga usab nagun-ob na mao na lamay nahabilin sa karaang Templo, ug kay duol man dinhi ang ginganlan ug Balaan sa mga Balaan sa Karaang Templo, anhi dinhi mag-ampo ang mga Judio matag adlaw, ug labi na gayod sa Sabado.







1







Title:Roma (8)
   Sama sa mga Judio sa iyang panahon, gilantaw ni Pablo si Adan isip unang binuhat sa Diyos ug sa samang higayon, ang tibuok nga katawhan. Wala maghunahuna si Pablo, sama sa ubang nakasunod niya, nga ang silot tungod sa sala sa unang amahan gipasunod sa iyang kaliwatan: bisag wala silay sala. Sa pagkatinuod gikan sa sinugdan hangtod karon dunay usa ra ka Adan, madudahon, masupilon ug bangis sa tagsa tagsa natong tanan. Kinahanglang dili kalimtan nga ang unang sala nakahimog mas lapad nga mga sangpotanan, apan ang walay pagkatapos nga pagsukol sa tawo nakapabug-at sa tawhanong pagpuyo adlaw adlaw ug nakapahimulag ini sa plano sa Diyos.
   Niining bahina, ang Sala nga gihisgotan may kalabotan sa kinatibuk-ang pwersa nga nag-ulipon sa tawo ug nagpahilig niya sa daotan. Walay makaingon nga wala tay labot sa sala sa uban. Ug ang Sala nagsugod diha nga maglisod ta pag-ila sa kamatuoran ug paghukom sumala sa kamatuoran. Pinaagi ini atong nasayran nga dili ta mga anak sa Diyos sa sinugdan.
   Busa, sa paghisgot ni Pablo bahin ni Adan ug sa Sala wala siya magpasabot sa tinagsa, apan sa kinatibuk-ang kahimtang. Iya ning gibuhat, kay mas sayon man ang pagtandi sa usa ka tawo sa lain. Nakaila na ta ni Cristo ug unsay gianhi niya aron usbon: busa, mas masabtan nato unsay kulang kon wala si Cristo: anaa si Adan nga usa ug hinugpong, uban sa Sala nga maghari sa kalibotan sa mga ulipon.
   Pinaagi sa sala...(b<pd>.</pd> <lbl>12</lbl>). Sa Genesis, gihulga sa Diyos ang tawo sa kamatayon kon makasala siya, gani ang sala nagdalag kamatayon sa tawo. Ang kamatayon dili lang bunga sa panagbangi ug pisikal nga kamatayon nga moabot sa tagsa tagsa kondili, kamatayon nga mas lapad pag kahulogan. Patay ang mga tawo nga adlaw adlaw napugngan pagbuhat sa maayo ug naulipon sa kahakog: patay sila nga kwarta ug kabtangan ray gihunahuna, ang nawad-ag kaugdang pagtamod sa kamatuoran, sa gugma, sa kinabuhi...
   Ang gipasabot...(b<pd>.</pd> <lbl>14</lbl>). Ang gilarawan sa Genesis (<lbl>2 ug 3</lbl>) bahin sa padulngan sa tawo, gihatagan ni Pablo og lahi nga larawan, ang Cristo nga gilansang sa krus. Kadtong eksena sa sala nga duol sa gidiling kahoy, gitugbangan ni Pablo sa katubsanan nga natuman sa "kahoy" nga krus. Sa unang eksena dihay tulo ka bida: ang Tawo (si Adan), ang Sala (ang bitin) ug ang kamatayon. Sa ikaduhang eksena dunay upat: ang Tawo ( si Cristo), ang Sala, ang Kamatayon ug Hustisya (ang bag-o ug balaang kinabuhi).
   Ang kadaot nga nahimo sa sala sukad pa sa sinugdan nagkagrabi kada adlaw. May higayon nga bation nato nga nalugpitan ta ug walay mahimo batok sa mga pwersang daotan nga naa sa bisag asa. Apan nakita ni Pablo ang pagpatigbabaw sa gasa sa Diyos: nga samtang nagkadaghan ang katawhan, ug ang sala misulod sa tanang bahin sa sosyedad, ang Diyos nagtawag sa mas daghan pang katawhan aron pagpalingkawas nila sa kaulipnan sa kadaotan.
   Dugang pa, may gipasabot si Pablo nga ang pagtubos ni Cristo naghimog labaw kay sa pagtul-id sa mga sayop sa katawhan. Dili igo alang sa Diyos ang pagtabang nato ug ang paghimo natong maayong tawo, apan human sa pagsugod niya pagpabangon sa mga tawo, gidapit sila sa paghari sa kinabuhi, sa ato pa, sa pag-ambit sa kaugalingong Himaya.
   ...unsa pa kaha...(b<pd>.</pd> <lbl>17</lbl>). Kitang tanan gihiusa ni Cristo sa iyang pagsakripisyo ug nabag-o siyang pangulo sa katawhan. Tingali naghunahuna si Pablo sa kaluwasan sa naminaw lang sa Ebanghelyo, mitoo ni Cristo ug nagpasakop sa Simbahan. Apan timan-ig giunsa niya paghatag og gibug-aton ang pagluwas ni Cristo sa kalibotan nga makasasala. Si Cristo ang bag-ong Adan. Pangulo siya dili lang sa magtotoo, apan sa tanan. Ang katawhan karon nagpadayon pagsunod sa kadaotan nga nasugdan ni Adan. Apan maluwas ang tanan kon luwason nila ang kaigsoonan. Ang dili makatuman ini, mapildi, kay ang Sala maoy bisag unsang buhat nga magsalikway sa isigkatawo.
   Ang Balaod...(b<pd>.</pd> <lbl>20</lbl>). Ang balaod nga gihatag sa mga Judio nakapadaghan sa sala, kay nasayod na sila sa ilang katungdanan, apan wala nila tumana. Diha nga ang balaod ra ang ihatag ug walay gugma, ang bata ug ang hamtong morebeldi imbis motuman.
   
   <lbl>•6.1</lbl> ...namatay...(b<pd>.</pd> <lbl>2</lbl>). Isip sangpotanon sa sala, ang tanan naa sa kahimtang sa sala. Aron pag-usab ining kahimtanga ug aron pag-angkon sa kinabuhi, kinahanglang mahiusa ta kang Cristo sa iyang pasyon, sa ato pa, mamatay ug mabanhaw uban niya - ang bunyag. Sa kanhiayng simbahan ang sagad nga gibunyagan mao ang mga hamtong nga nakadawat na sa Ebanghelyo ug buot magpasakop sa katilingban sa "balaang katawhan sa Diyos". Ang Bunyag nagkinahanglag pagbag-o. Busa, sa pag-ingon ni Pablo og "bunyag" nagpasabot siya sa kompletong kabag-ohan lakip ang pagdawat sa pagtulon-an ug ang pagpuyog kristohanong kinabuhi. Kon wala ni, ang bunyag maritwal na lang.
   ...aron pag-ambit...(b<pd>.</pd> <lbl>3</lbl>). Ang Bunyag nagkahulogag pakighiusa kang Cristo aron pag-ambit sa kaayohan sa iyang sakripisyo. Nagpasabot sab og pagdawat sa tibuok nga kausaban sa kinabuhi, kanang diha sa iyang kamatayon ug pagkabanhaw.
   <lbl>•11.</lbl> ...isipa sab... Klaro kaayo nga ang bunyag bisag gidawat ubag pagtoo, dili dayon makahingpit nato. Busa, mosunod ba ta sa mga Judio nga naghatag og dakong gibug-aton sa Balaod? Dili ba ta molihok, sa kahadlok nga masayop o madala sa mga pagsulay? Dunay laing paagi nga gisugyot ni Pablo: Una sa tanan, kinahanglang motoo ta nga ang sala walay gahom nato. Gawas pa, kinahanglang modangop ta kanunay ni Cristo, kay iya man ta ug siyay makapabag-o nato. Bisag dili ni konkretong paagi, mas maayo ni kay sa magpabilin kanunayng nahasol.
   Ayawg tugot...(b<pd>.</pd> <lbl>12</lbl>). Bisag nakaamgo ang matoohon nga sakop sila ni Cristo, makabuhat gihapon silag mga sala matag adlaw. Hinuon, ang ilang sala dili mohikaw sa labing importanti: ang pagsalig sa Amahan. Magdasig ni nila pagbangon human sa matag kahisukamod (<lbl>1 Jn 2:1</lbl>), uban sa pagtoo nga makasasala sila nga gipasaylo sa Diyos, kon naa lang ang paninguha pag-usab ug paghimog kaugalingong mas maayo. Ang kagawasan maangkon nato adlaw adlaw sa kinabubut-ong pagtuman sa mga kinahanglanon sa mas maayong kinabuhi.
   Sa panahon ni Pablo, dunay mga agalon nga magbayloanayg mga ulipon. Gawas pa, ang gawasnon makabaligya sa kaugalingon sa nautangan niya agig bayad sa utang. Sumbanan ni nga gigamit ni Pablo sa pagtudlo nato pagbutang kanunay sa kaugalingon sa gahom sa Espiritu, ingon nga mga ulipon nga dili tag-iya sa lawas. Maminaw ta kanunay sa awhag sa Espiritu sa dili pa mohimog mga desisyon.
   Kon lantawon sa gawas, ang kinabuhi sa kristyanos morag pagpaulipon. Apan mibati ug nasayod nga gawasnon siya. Sama sa inahan nga nag-atiman sa nasakit nga anak, gawasnon siya, kay ang gibuhat inaghat man sa gugma.
   <lbl>•7.1</lbl> Gipakita sa kataposang kapitulo nga si Cristo nagpalingkawas nato sa sala ug kamatayon ug naatong bugtong agalon. Busa, ang mga kristyano nga Judiog kagikan nangutana: Unsay atong buhaton sa Balaod sa Daang Kasabotan? Wala ba niy kapuslanan? Dili ba, hinatag man ni sa Diyos?
   ...namatay na...(b<pd>.</pd> <lbl>4</lbl>). Ang Balaod temporaryo lang; dili molungtad. Natapos ang Balaod sa pagkamatay ni Cristo. Bisag alang sa mga Judio ang Balaod kinalabwang awtoridad, ang gibunyagang Judio dili na kinahanglang motuman ini. Hinuon, may daghang sugo bahin sa hustisya ug kaluoy nga kinahanglang sundon sa Kristyano, apan ang sukdanan sa iyang kinabuhi mao ang bug-os nga pagtoo ni Cristo isip manluluwas, ug dili ang tulumanon sa kasugoan.
   Namatay na... Ang Balaod ni Moises dakong gasa sa Diyos alang sa Israel. Apan kabahin lang ni sa lumalabayng kahimtang diin ang tawo dili hingpit nga gawasnon. Angayng masabtan nga walay Balaod o Kasugoan sa simbahan o batakang balaod sa relihiyon nga makabuot sa atong konsensya. Labi pa ang balaod sa kagamhanan.
   Ang kristyanos mobating gawasnon atubangan sa kagamhanan ug sa simbahan: tumanon nila ang mga Balaod, kay nakita ini ang timailhan sa kabubut-on sa Diyos. Apan katungod gihapon niya ang pagsaway ini sumala sa pagtoo. Bisag gitudloan tag paagi sa pagpuyo, ang mga balaod nga relihiyoso dili labaw sa panginahanglan sa maayong konsensya. 
   Sa samang paagi, dili ta mahingpit nga tinun-an sa bisag unsang kaalam nga tawhanon, sama sa mga ideyolohiya sa kalingkawasan, sa sensya... Ang tanang tawhanon may katakos, apan si Cristo, ang kaalam sa Diyos, naghukom sa tanan.
   Basaha ang susamang tema sa <lbl>2 Cor 5:14</lbl>; kon siya namatay alang sa tanan...
   Nabuhi ko... (b<pd>.</pd> <lbl>9</lbl>). Sayop ang paghunahuna nga nagsulti si Pablo sa iyang kagahapon. Hinuon, naa siyay papel nga gidala ug nagsulti sa ngalan sa Tawo (basaha ang komentaryo sa <lbl>5:12-14</lbl>). Ang laing mga bida ining dramaha mao ang Sala, ang Balaod ug ang Kamatayon.
   Alang sa mga Judio klaro ang mensahe: ang Balaod uban sa kasugoan walay gahom pagbag-o sa tawo.
   <lbl>•14.</lbl> ...gihulagway ni Pablo ang kahimtang sa tawo nga nasayod sa kasugoan, apan wala makaila sa gugma sa Diyos. Dili siya gawasnon, apan tawong nabahinbahin. Sa kailadman dunay pakigbisog tali sa duha ka nagkabanging pwersa: ang Balaod nga nagsugo unsay buhaton ug, sa pikas bahin, ang laing balaod sa unod, sa ato pa, sa kinaiya. Busa, dili siya tinuod nga gawasnon.
   Apan may napahimutang nga maayo sa kailadman sa tawo: ang Espiritu ug usa ka butang nga mosupak sa panginahanglan sa katungdanan, ang unod (basaha sa <lbl>Mc 14:38</lbl>). Ang unod dili ang lawas: ang gitawag nig kahuyangan nato sa pagtuman sa atong katungdanan ug sa pagtubag sa tawag sa Diyos alang sa kabalaan. Sa sulat alang sa taga Galacia si Pablo namulong mahitungod sa mga "buhat sa unod" ug dili lang ang paghuboghubog ug kahilayan ang gipasabot kondili, ang mga tinguha ug pagbati sama sa kasina ug ambisyon. Ang unod nagpasabot sa bisag unsa nga naa sa tawong gisulayan. Busa, ang pagpakigbatok sa unod dili pagsalikway sa lawas.
   Gipakita ni Pablo dinhi ang kaugalingon isip wala pa makaila ni Cristo, ug nagpabiling nawataswatas ug naulipon. Sa sunod nga kapitulo hisgotan ang panagbangi tali sa espiritu ug unod sa nagtoo ni Cristo. Alang nila kining panagbangia dunay kasulbaran: magpuyo sila sa kalinaw. Busa, mitapos si Pablo sa pagtuaw: kinsay moluwas nako...? Magpasalamat ta sa Diyos (b<pd>.</pd> <lbl>24-25</lbl>).
   <lbl>•8.1</lbl> Wala nay...(b<pd>.</pd> <lbl>1</lbl>). Ang makasasala nabahin tali sa iyang konsensya ug sa naandang bisyo, ug wala siyay paglaom nga makaikyas. Apan alang sa mitoo ni Cristo, ang maong kahimtang, wala na.
   ...mipadala...(b<pd>.</pd> <lbl>3</lbl>). Nasayod ta nga ang paghatag og limos dili makahulip sa suhol nga bunga sa kahago, bisag unsa kadako sa atong tabang sa nag-antos ug biniyaan. Dili sila makabarog ug maresponsabli hangtod nga sila mismo moatubang ug mosulbad sa ilang mga problema. Ingon sab ini ang kaluwasan sa tawo. Ang Diyos dili maluoy sa makasasala ug moingon: "Pagkamakaluluoy!... Pagkairesponsabli!... Apan bistihan ko silag puti ug kalimtan ang ilang mga sala aron makita sila nga balaan ug naglingkod sa akong kilid." Dili buot ang Diyos nga tabonan ang kamatuoran kondili, nga mamugna ang bag-ong katawhan. Busa, may usa nila nga mangunayg buntog sa Sala (kanang gahom sa kamatayon nga nagwataswatas ug nag-ulipon sa kalibotan).
   Gipas-an ni Jesus ang mga sala sa uban, apan wala siyay sala (<lbl>Heb 2:14 ug 4:15</lbl>). Tungod sa sakripisyo ni Cristo, ang gahom sa iyang Espiritu naghimo nga ang magtotoo mobuntog sa mga pwersa sa kamatayon.
   Pinaagi sa gugma ug pasaylo, gimugma sa Diyos ang bag-ong kalibotan nga walay pagdumot o tinguha pagpanimalos o natagong kaligutgot. Malinawon ta uban niya: malinawon ta sa usag usa.
   <lbl>•5.</lbl> ...gidumala sa espiritu... Ang kaayohan nga nadawat nato sa pagtoo, ang grasya sa Diyos kanato lainlaing dagway sa mao rang grasya: gisagop ta sa Diyos nga iyang mga anak ug gihatagan ta sa iyang Espiritu, ang naghiusa niya sa iyang Anak. Busa, ang Espiritu aktibo sa tanang binuhat nga gihimo sa Diyos pinaagi sa iyang Anak. Nagpuyo siya sa espesyal nga paagi sa pagkasinagop nga Anak sa Diyos. 
   Ang tawhanong kinabuhi ni Cristo nag-andam og paagi paglambigit sa Espiritu adtong pagasagopon, aron mabalaan sila ug mabag-o diha sa Diyos. Miuna pag-anhi si Cristo, dayon ang Espiritu. Mao nga una tang gipahinumdoman ni Pablo sa maluwasnong buhat ni Cristo (<lbl>5 ug 6</lbl>); karon nagsulti siya bahin sa Espiritu.
   Ingnon ba natog "sumala sa Espiritu" o "sumala sa espiritu"?. Sa Biblikanhong pagsabot, ang espiritu nagkahulogan sa bisag unsa nga atoa, sa samang higayon iya pod sa Diyos. Ang tawo unod ug dugo, may kasingkasing, kalag ug hunahuna, apan ang espiritu mao ang gipadala sa Diyos sa tawo. Busa, ining bahina mas haom ang pag-ingon "ang espiritu", sa ato pa, ang atong espiritu nga nakasinati sa Diyos, ug sa ubang higayon: "ang Espiritu", ang ikatulo nga diyosnong persona, pinaagi niya gihatag kanato sa Diyos ang ilang kaugalingon.








4







Title:Genesis (3)
<lbl>10</lbl> Ug si Noe nanganak ug totolo ka mga anak nga lalake: Si Sem, si Cham ug si Japhet.
<lbl>11</lbl> Ug ang yuta dunot sa atubangan sa Dios, ug ang yuta napuno sa mga paglugos.
<lbl>12</lbl> Ug nakita sa Dios ang yuta, ug ania karon, kini nadunot; kay ang tanang unod nagdunot sa ilang dalan sa ibabaw sa yuta.
<lbl>13</lbl> Ug miingon ang Dios kang Noe: Ang katapusan sa tanan nga unod ania na sa atubangan nako, kay ang yuta napuno sa mga paglugos tungod kanila; ug ania karon pagalaglagon ko sila uban sa yuta.
<lbl>14</lbl> Magbuhat ka ug usa ka arca sa kahoy nga Gopher; magbuhat ka ug mga lawak sa sulod sa arca, ug pagabuliton mo ug salong ang sulod ug gawas.
<lbl>15</lbl> Ug buhaton mo kini sa ingon niini nga paagi: ang katas-on sa arca totolo ka gatus ka maniko; ang iyang kalapdon kalim-an ka maniko; ug ang iyang kahabugon, katloan ka maniko.
<lbl>16</lbl> Magbuhat ka ug usa ka gawang sa arca, ug humanon mo kini sa usa ka maniko ang kahabugon ngadto sa ibabaw; ug ibutang mo sa luyo ang pultahan sa arca, ug buhatan mo ug totolo ka hunta-hunta, nga may salog sa ilalum sa ikaduha ug ikatolong hunta.
<lbl>17</lbl> Ug ako, ania karon, ako magdala ug lunop sa mga tubig sa ibabaw sa yuta aron sa paglaglag sa tanan nga unod nga adunay gininhawa sa kinabuhi gikan sa ilalum sa langit; ang tanan nga anaa sa yuta mangamatay.
<lbl>18</lbl> Apan pagabuhaton ko ang akong saad uban kanimo, ug magasulod ka sa arca, ikaw ug ang imong mga anak nga lalake, ug ang imong asawa ug ang mga asawa sa imong mga anak uban kanimo.
<lbl>19</lbl> Ug ang tanang butang nga may kinabuhi sa tanan nga unod, duruha sa tagsa ka dagway isulod mo sa arca, aron mangabuhi sila uban kanimo; kinahanglan sila nga mga lake ug mga baye.
<lbl>20</lbl> Sa mga langgam ingon sa ilang matang, ug sa mga vaca ingon sa ilang matang, sa tanang mga mananap nga nagakamang sa yuta ingon sa ilang matang. Duruha sa tagsa ka dagway magasulod uban kanimo aron mabuhi sila.
<lbl>21</lbl> Ug magdala ikaw uban kanimo sa tanan nga kalan-on nga ginakaon, ug tigumon mo kini diha kanimo. Ug kini mahimo nga kalan-on alang kanimo ug alang kanila.
<lbl>22</lbl> Ug kini gibuhat ni Noe. Gibuhat niya sumala sa tanan nga gisugo sa Dios kaniya.

Chapter 7 - Genesis
<lbl>1</lbl> Ug si Jehova miingon kang Noe: Sumulod ka ug ang tibook mong panimalay sa arca; kay ikaw nakita ko nga matarung sa akong atubangan niining kaliwatana.
<lbl>2</lbl> Sa tanan nga mananap nga mahinlo kumuha ka ug tinagpito, ang lake ug ang iyang baye; ug sa mga mananap nga mahugaw, tinagurha; lake ug ang iyang baye.
<lbl>3</lbl> Ingon man usab sa mga langgam sa kalangitan sa tinagpito, lake ug baye; aron sa pagbuhi ug kaliwat sa ibabaw sa nawong sa tibook nga yuta.
<lbl>4</lbl> Kay moagi pa ang pito ka adlaw ug pagapaulanon ko sa ibabaw sa yuta ug kap-atan ka adlaw ug kap-atan ka gabii; ug pagalaglagon ko gikan sa nawong sa yuta ang tanan nga gibuhat ko nga may kinabuhi.
<lbl>5</lbl> Ug gibuhat ni Noe sumala sa tanan nga gisugo ni Jehova kaniya.
<lbl>6</lbl> Ug si Noe may unom na ka gatus ka tuig ang panuigon sa paglunop sa mga tubig sa ibabaw sa yuta.
<lbl>7</lbl> Ug si Noe ug ang iyang mga anak nga lalake ug ang iyang asawa, ug ang mga asawa sa iyang mga anak uban kaniya mingsulod sa arca, tungod sa mga tubig sa lunop.
<lbl>8</lbl> Sa mga mananap nga mahinlo, ug sa mga mananap nga dili mahinlo, ug sa mga langgam, ug sa tanan nga nagakamang sa yuta,
<lbl>9</lbl> Sa tinagurha nanulod ngadto kang Noe sa arca; lake ug baye, ingon sa gisugo sa Dios kang Noe.
<lbl>10</lbl> Ug nahitabo nga sa tapus ang pito ka adlaw ang mga tubig sa lunop mingsalanap sa ibabaw sa yuta.
<lbl>11</lbl> Sa ikaunom ka gatus ka tuig sa kinabuhi ni Noe, sa ikaduha nga bulan, sa ikapulo ug pito ka adlaw sa bulan, niadto gayud nga adlawa nangabuswang ang tanan nga mga tinubdan sa dagku nga kahiladman ug ang mga tamboanan sa mga langit nangaabli.
<lbl>12</lbl> Ug dihay ulan sa ibabaw sa yuta sa kap-atan ka adlaw ug kap-atan ka gabii.
<lbl>13</lbl> Niadtong adlawa gayud misulod si Noe, si Sem, si Cham, ug si Japhet, mga anak nga lalake ni Noe, ug ang asawa ni Noe, ug ang totolo ka mga asawa sa iyang mga anak, uban kanila sa arca.
<lbl>14</lbl> Sila, ug ang tanan nga mga mananap ingon sa ilang matang, ngatanan nga mga kahayupan ingon sa ilang matang, ug ang tanan nga mga mananap nga nagakamang sa ibabaw sa yuta ingon sa ilang matang, ug ang tanan nga mga langgam ingon sa ilang matang, ug tanan nga mga nagkalainlaing langgam.
<lbl>15</lbl> Ug mingsulod sila ngadto kang Noe sa arca sa tinagurha ang tanan nga unod nga may gininhawa sa kinabuhi.
<lbl>16</lbl> Ug ang mga nanagpanulod, nanulod nga mga lake ug mga baye sa tanan nga unod, ingon sa gisugo sa Dios kaniya; ug gilukban siya ni Jehova.
<lbl>17</lbl> Ug miabut ang lunop ug kap-atan ka adlaw sa ibabaw sa yuta; ug mitubo ang mga tubig ug nagapalutaw sa arca, ug kini milutaw sa ibabaw sa yuta.
<lbl>18</lbl> Ug milunop ang mga tubig ug mitubo pagdaku gayud sa ibabaw sa yuta; ug nagtulin ang arca sa ibabaw sa nawong sa mga tubig.
<lbl>19</lbl> Ug milunop ang mga tubig sa hilabihan gayud sa ibabaw sa yuta, ug gisalanapan ang tanang mga bukid nga hatag-as nga diha sa ilalum sa tibook nga langit.
<lbl>20</lbl> Napulo ug lima ka maniko ang paglabaw sa mga tubig, ug gilunopan ang mga bukid.
<lbl>21</lbl> Ug nangamatay ang tanan nga unod nga nagalihok sa ibabaw sa yuta, maingon sa mga langgam, ingon usab ang mga kahayupan, ug ang mga mananap nga nagakamang sa ibabaw sa yuta, ug ang tanang mga tawo;
<lbl>22</lbl> Ang tanan nga may gininhawa sa espiritu sa kinabuhi sa ilang mga ilong, ang tanan nga didto sa yuta nga mamala, nangamatay.
<lbl>23</lbl>Ug gilaglag ang tanang butang nga may kinabuhi sa ibabaw sa nawong sa yuta, sukad sa tawo hangtud sa kahayupan ug mga butang nga nagakamang sa yuta ug ang mga langgam sa mga langit; nangalaglag sila gikan sa yuta, ug ang nahibilin mao lamang si Noe ug sila nga didto uban kaniya sa arca.
<lbl>24</lbl> Ug milunop ang mga tubig sa ibabaw sa yuta sa usa ka gatus ug kalim-an ka adlaw.

Chapter 8 - Genesis
<lbl>1</lbl> Ug nahinumdum ang Dios kang Noe ug sa tanan nga mga mananap ug sa tanang kahayupan nga didto uban kaniya sa arca. Ug gipaagi sa Dios ang usa ka hangin sa ibabaw sa yuta, ug minghubas ang mga tubig;
<lbl>2</lbl> Ug ang mga tinubdan usab sa kahiladman, ug ang mga tamboanan sa langit natakpan, ug ang ulan sa langit napugngan:
<lbl>3</lbl> Ug ang mga tubig sa yuta nagakadiyutay sa walay hunong; ug minghubas ang mga tubig sa miagi na ang usa ka gatus ug kalim-an ka adlaw.
<lbl>4</lbl> Ug nahitungtung ang arca sa bulan nga ikapito, sa ikapulo ug pito ka adlaw sa bulan, sa ibabaw sa kabukiran sa Ararat.
<lbl>5</lbl> Ug ang mga tubig nagpadayon sa paghubas hangtud sa ikapulo nga bulan: Sa ikapulo nga bulan, sa nahauna nga adlaw sa bulan, nakita na ang mga tumoy sa mga bukid.
<lbl>6</lbl> Ug nahitabo nga sa katapusan sa kap-atan ka adlaw giablihan ni Noe ang tamboanan nga iyang gihimo sa arca.
<lbl>7</lbl> Ug gisugo niya ang uwak nga migikan ug naglibotlibot hangtud ang mga tubig minghubas sa ibabaw sa yuta.
<lbl>8</lbl> Gisugo niya ang salampati gikan kaniya, aron magtan-aw kong ang tubig mihubas na ba sa ibabaw sa nawong sa yuta.
<lbl>9</lbl> Apan ang salampati walay hingkaplagan nga arang katugdonan sa mga lapalapa sa iyang tiil, ug siya mibalik kaniya ngadto sa arca, kay ang mga tubig diha pa sa ibabaw sa nawong sa tibook nga yuta, ug siya mituy-od sa iyang kamot, ug midakup niini, ug gisulod niya kini sa arca;
<lbl>10</lbl> Ug mihulat pa siya ug pito ka adlaw, ug unya gipagula niya pag-usab ang salampati sa arca. 
<lbl>11</lbl> Ug ang salampati mibalik kaniya sa kahaponon, ug ania karon, usa ka dahon nga lunhaw sa olivo diha sa iyang sungo nakutlo. Niini nga pagkaagi nasabut ni Noe nga ang mga tubig mihubas na sa ibabaw sa yuta.
<lbl>12</lbl> Ug mihulat pa gayud siya ug pito ka adlaw, ug unya gisugo niya ang salampati, nga wala na mobalik kaniya.
<lbl>13</lbl> Ug nahitabo nga sa ikaunom ka gatus ug nahauna nga tuig, sa nabaunang bulan, sa nahaunang adlaw sa bulan, ang mga tubig minghubas sa ibabaw sa yuta ug gikuha ni Noe ang atop sa arca, ug siya mitan-aw ug ania karon, ang nawong sa yuta namala na.
<lbl>14</lbl> Ug sa ikaduha nga bulan sa ikakaluhaan ug pito ka adlaw sa bulan namala na ang yuta.
<lbl>15</lbl> Ug nagsulti ang Dios kang Noe nga nagaingon:
<lbl>16</lbl> Kumawas ka sa arca, ikaw, ug ang imong asawa, ug ang imong mga anak nga lalake, ug ang mga asawa sa imong mga anak nga kuyog kanimo.
<lbl>17</lbl> Ug ipagula mo uban kanimo ang tanan nga mga mananap nga anaa uban kanimo, ang tanan nga unod, ang mga langgam, ug ang kahayupan ug ang tanan nga nanagkamang sa ibabaw sa yuta; aron sila managsanay sa yuta, ug managpamunga ug managdaghan sila sa ibabaw sa yuta.
<lbl>18</lbl> Ug mikawas si Noe, ug ang iyang mga anak nga lalake, ug ang iyang asawa, ug ang mga asawa sa iyang mga anak uban kaniya.
<lbl>19</lbl> Ang tanan nga mga mananap ug ang tanan nga mga nagakamang, ug ang tanan nga mga langgam, bisan unsa nga nagalihok sa ibabaw sa yuta, ingon sa ilang matang, nangawas sa arca.
<lbl>20</lbl> Ug mitukod si Noe ug usa ka halaran alang kang Jehova, ug mikuha siya sa tanan nga mananap nga malinis, ug sa tanan nga langgam nga malinis, ug mihatag siya ug mga haladnga-sinunog sa halaran.
<lbl>21</lbl> Ug si jehova nakapanimaho sa matam-is nga kahumot. Ug miingon si Jehova sa iyang kasingkasing: Dili ko na pagtunglohon pag-usab ang yuta tungod sa tawo; kay ang tuyo sa kasingkasing sa tawo dautan sukad sa iyang pagkabata; ug dili ko na paglagon pag-usab ang tanan nga butang nga buhi ingon sa gibuhat ko.
<lbl>22</lbl> Samtang ania pa ang yuta ang pagtanum ug ang pag-ani, ug ang kabugnaw ug ang kainit, ang ting-adlaw ug ang tingtugnaw, ug ang kaadlawon ug ang kagabhion dili magaundang.

Chapter 9 - Genesis
<lbl>1</lbl> Ug gipanalanginan sa Dios si Noe ug ang iyang mga anak, ug miingon kanila: Magmabungaon kamo, ug managdaghan kamo, ug lukpon ninyo ang yuta. 
<lbl>2</lbl> Ug ang pagkahadlok tungod kaninyo ug ang pagkakulba tungod kaninyo moabut sa ibabaw sa tanan nga mananap sa yuta, ug sa tanan nga langgam sa kalangitan; sa tanan nga nagakamang sa yuta, ug sa tanan nga mga isda sa dagat, sa inyong kamot ginatugyan sila
<lbl>3</lbl> Ang tanang butang nga nagalihok ug buhi mahimong kalan-on alang kaninyo; ingon sa mga utanon ug mga balili gihatag ko kaninyo ang tanan.
<lbl>4</lbl> Apan ang unod uban ang kinabuhi niini, nga mao ang dugo, dili ninyo pagkan-on.
<lbl>5</lbl> Kay sa pagkamatuod gayud, ang dugo sa inyong mga kinabuhi pagapanilngon ko; sa kamot sa tanan nga mga mananap pagapanilngon ko kini; ug sa kamot sa tawo bisan pa sa kamot sa igsoon sa tagsa ka tawo, pagapanilngon ang kinabuhi sa tawo.
<lbl>6</lbl> Bisan kinsa nga magaula ug dugo sa tawo, tungod sa tawo ang iyang dugo pagaulaon; kay sa dagway sa Dios gibuhat ang tawo.
<lbl>7</lbl> Ug kamo, managpamunga ug managdaghan kamo; pangliwat kamo sa dagaya gayud sa yuta ug dumaghan kamo diha niana.
<lbl>8</lbl> Ug misulti ang Dios kang Noe ug sa iyang mga anak nga uban kaniya nga nagaingon:
<lbl>9</lbl> Ug ako, tan-awa, ako magatukod sa akong saad uban kaninyo, ug sa inyong kaliwatan sa ulahi kaninyo:
<lbl>10. </lbl> Ug sa tanan nga binuhat nga buhi nga anaa uban kaninyo, sa mga langgam, sa mga mananap ug sa tanan nga hayupan sa yuta nga anaa uban kaninyo; sukad sa tanan nga mga mingkawas sa arca lakip ang tanan nga mananap sa yuta.








4







Title:Lucas
   LUCAS
   
   Si Lucas mananambal nga Sirio. Nakristyano siya sa pagbiya sa Jerusalem ug Caesarea sa unang mga misyonaryo aron pagsangyaw sa Ebanghelyo latas sa mga utlanan sa nasod sa mga Judio. Sukad adto, mibiya siya sa ila ug miuban ni Pablo, ang Apostol.
   Miabot siya sa Roma, ang naila kaniadto nga ulohang syudad sa kalibotan, ug mipuyo didto mga duha ka tuig. Gikahinagbo niya didto si Pedro ug Marcos nga ining panahona, nagwali sa mga kristyano sa Roma.
   Sa pagsulat niya sa Ebanghelyo, duna nay mga sinulat bahin sa mga buhat ug mga milagro ni Jesus nga iyang magamit nga gigamit sab ni Marcos ug Mateo. Apan sa iyang mga panaw, nakapanghagdaw pod siyag ubang istorya gikan sa unang mga tinun-an ni Jesus. Kining mga istoryaha hinipos gikan sa karaan na kaayong mga simbahan sa Jerusalem ug Caesarea.
   Ingon ini ang unang duha ka ulohan sa Ebanghelyo ni Lucas nga naghisgot sa pagkatawo ni Jesus, nga tingali naggikan sa mga taho ni Maria mismo, ang inahan ni Jesus.
   Si Lucas nagtubo sa Griyegong kultura ug nagsulat alang sa mga Griyego. Wala niya ilakip ang pipila ka detalye sa Ebanghelyo ni Marcos, labi na ang naghisgot sa mga balaod ug kostumbre sa mga Judio nga lisod sabton sa iyang magbabasa.
   Sa Ebanghelyo nakita ni Lucas ang gahom sa pagpasig-uli sa katawhan ngadto sa Diyos ug sa usag usa. Mao nga gihatagan niyag gibug-aton ang mga sambingay sa pasaylo ug kaluoy. Gipanghimaraot niya ang salapi nga hinungdan sa pagkabahinbahin sa katawhan. Sa samang pagkaagi, gipakita ni Lucas ang talagsaong pagtagad nga gihatag ni Jesus sa kababayen-an, sa mga kabos ug sa tanang sinalikway sa kalibotan.
   
   
   <b><lbl>1 •</lbl></b> <lbl>1</lbl> Daghan na ang nakasugilon sa mga butang nga nahitabo dinhi kanato. <lbl>2</lbl> Gisulat nila ang gisulti sa unang mga saksi nga nahimong alagad sa pulong. <lbl>3</lbl> Apan human sa mabinantayong pagsusi ining tanan gikan sa sinugdan tungod sa hingpit kong kasinatian, nahunahunaan ko ang pagsulat nimo, O talahorong Teofilo, bahin ini. <lbl>4</lbl> Sa ingon, masayod ka sa kamatuoran sa gitudlo kanimo. 
   
   Ang pagkatawo ni Juan Bautista 
   <lbl>• 5</lbl> Sa panahon ni Herodes nga hari sa Juda, may pari nga ginganlag Zacarias, sa kaliwatan sa paring banay ni Abias. Kaliwat pod sa paring banay ang asawa, si Isabel. <lbl>6</lbl> Pulos sila tarong sa mata sa Diyos ug nanginabuhi nga walay kadaotan sumala sa tanan niyang balaod ug kasugoan. <lbl>7</lbl> Apan wala silay anak, kay landay na si Isabel ug tigulang na sila.
   <lbl>8</lbl> Samtang nagbuhat si Zacarias sa iyang katungdanan sa pagkapari atubangan sa Diyos natunong niya nga adtong panahona, <lbl>9</lbl> mosulod siya sa santwaryo aron pagsunog og insenso. Sumala sa naandang ripa sa mga pari, siyay napili alang ini. <lbl>10</lbl> Sa paghalad niyag insenso, samtang nag-ampo sa gawas ang tibuok lungsod, <lbl>11</lbl> mitungha ang anghel sa Ginoo nga nagtindog sa tuong bahin sa altar sa insenso. <lbl>12</lbl> Sa pagkakita niya sa anghel, nalibog si Zacarias ug nahadlok. 
   <lbl>13</lbl> Apan ang anghel miingon: "Ayawg kahadlok, Zacarias; gidungog ang imong pag-ampo. Manganak ang imong asawa, si Isabel, og batang lalaki. Nganli siyag Juan. <lbl>14</lbl> Molipay ug mopahimuot siya nimo ug daghan ang malipay sa iya unyang paghimugso. 
   <lbl>15</lbl> Mabantogan siya atubangan sa Ginoo. Dili siya moinom og bino o bisag unsang isog nga ilimnon; puno siya sa Espiritu Santo gikan pa sa sabakan sa inahan. <lbl>16</lbl>Pabalikon niya sa Ginoo nga ilang Diyos ang daghang tawo sa Israel. <lbl>17</lbl> Mag-una siya sa agianan padulong sa Ginoo, sa Espiritu ug sa gahom ni propeta Elias. Ipasig-uli niya ang ginikanan ug kabataan. Giyahan niya ang masupilon ngadto sa kahibawo ug katarong aron maandam ang lungsod alang sa Ginoo." 
   <lbl>18</lbl> Miingon si Zacarias sa anghel: "Unsaon ko pagtoo? Tigulang na ko ug ang akong asawa." <lbl>19</lbl> Mitubag ang anghel: "Ako si Gabriel nga naa atubangan sa Diyos. Akoy gipadala aron pagsulti nimo, ug nagdala ko sa maayong balita. Ang akong mga pulong matuman inig-abot sa gitakdang panahon. <lbl>20</lbl> Apan dili ka motoo ug karon maamang ka, kay wala ka motoo; dili ka makasulti hangtod nga mahitabo ang tanan.
   <lbl>21</lbl> Samtang ang mga tawo naghulat ni Zacarias, natingala sila sa kadugay niya sulod sa santwaryo. <lbl>22</lbl> Sa paggawas, dili na siya makasulti. Busa, nasayran nila nga nakakita siyag panan-awon. Nagsinyas-sinyas na lang siya ug nagpabiling amang. 
   <lbl>23</lbl> Human sa iyang turno sa pag-alagad, mipauli si Zacarias. <lbl>24 Nanglabay ang mga adlaw ug nagsabak ang asawa, si Isabel, nga wala mogawas sa balay sulod sa lima ka bulan ug miingon: <lbl>25</lbl> "Gibuhat ni sa Ginoo nga nagbuot pagkuha sa nakaulaw nako atubangan sa mga tawo." 
   
   Ang anunsiyasyon
   (<lbl>Mt 1:18</lbl>)
   <lbl>• 26</lbl> Sa ikaunom ka bulan, gisugo sa Diyos ang anghel Gabriel sa pag-adto sa Nazaret, lungsod sa Galilea. <lbl> 27</lbl> Gipadala siya ngadto sa batan-ong ulay, sinayoran sa lalaki nga si Jose, kaliwat ni David. Maria ang ngalan sa ulay. 
   <lbl>28</lbl> Ang anghel miadto ug miingon: "Paglipay, kay puno ka sa grasya; naa nimo ang Ginoo. Bulahan ka sa babayeng tanan." <lbl>29</lbl> Nalibog si Maria ining mga pulonga ug natingala sa gipasabot sa pahalipay. 
   <lbl>30</lbl> Ang anghel miingon: "Ayawg kahadlok, Maria, nakakaplag kag grasya sa Ginoo. <lbl>31</lbl> Manamkon ug manganak ka sa batang lalaki nga tawgon mog Jesus. <lbl>32</lbl> Mabantogan siya ug tawgong anak sa Labing Halangdon. Ang Ginoong Diyos mohatag niya sa gingharian ni David, ang iyang katigulangan. Magmando siya sa tibuok katawhan ni Jacob hangtod sa hangtod ug <lbl>33</lbl> ang iyang paghari dili matapos." 
   <lbl>34</lbl> Miingon si Maria sa anghel, unsaon ini pagkatuman nga ulay man ko? <lbl>35</lbl> Ang anghel mitubag: "Kunsaran ka sa Espiritu Santo ug pandongan sa ga-hom sa Diyos; busa, ang balaang bata nga matawo tawgog anak sa Diyos. <lbl>36</lbl> Ang imong ig-agaw, si Isabel, nagsabak bisag giingon nga landay. Unom na ka bulan ang iyang tiyan. <lbl>37</lbl> Kay walay imposibli sa Diyos." 
   <lbl>38</lbl> Mitubag si Maria: "Sulugoon ko sa Ginoo, matuman dinhi nako sumala sa imong pulong." Ug mibiya ang anghel. 
   
   Si Maria miduaw ni Isabel
   <lbl>• 39</lbl> Nianang mga gutloa si Maria midali pagpanaw sa taas nga bukid sa Juda. <lbl>40</lbl> Misulod siya sa balay ni Zacarias ug nangumusta ni Isabel. <lbl>41</lbl> Sa pagkadungog ni Isabel sa pangumusta ni Maria, milihok ang bata sa sabakan ug napuno sa Espiritu Santo. <lbl>42</lbl> Sa kusog nga tingog misinggit siya sa pag-ingon: "Bulahan ka sa mga babayeng tanan, ug bulahan ang bunga sa imong tiyan! <lbl>43</lbl> Unsang pagkahitaboa nga ang inahan sa akong Ginoo mianhi man nako? <lbl>44</lbl> Sa pagkadungog ko sa imong pangumusta, ang bata sa akong tiyan milihok sa kalipay. <lbl>45</lbl> Bulahan ka nga mitoo nga ang pulong sa Ginoo matuman diha nimo!"
   <lbl>46</lbl> Si Maria miingon: 
   	"Ang akong kalag nagmantala sa kabantogan sa Ginoo,
   	<lbl>47</lbl> ug nalipay ang akong espiritu sa Diyos nga nagluwas nako.
   	<lbl>48</lbl> Gipanumbaling niya ang kaubos sa iyang ulipon
   	ug sukad karon tawgon ko sa katawhan og bulahan. 
   	<lbl>49</lbl> Ang makagagahom naghimo dinhi nako og dagkong butang,
   	santos ang iyang ngalan!
   	<lbl>50</lbl> Ang nahadlok niya iyang gikaluy-an gikan
   	sa kaliwatan ngadto sa kaliwatan. 
   	<lbl>51</lbl> Nagpakita siyag katingalahang buhat ug gahom,
   	ug nagkatag sa nagpataas sa kaugalingon.
   	<lbl>52</lbl> Gipukan niya sa trono ang gamhanan
   	ug gituboy ang timawa ug walay kabangkaagan. 
   	<lbl>53</lbl> Gipuno niya ang gigutom sa maayong butang,
   	apan giabog ang adunahan nga walay nahot. 
   	<lbl>54</lbl> Gisagop niya ang Israel, iyang sulugoon,
   	kay nahinumdom siya sa iyang kamaluluy-on
   	<lbl>55</lbl> sumala sa iyang gisaad sa atong katigulangan,
   	ni Abraham ug sa iyang kaliwat sa kahangtoran.
   <lbl>56</lbl> Si Maria mipabilin uban ni Isabel sulod sa tulo ka bulan unya, mipauli. 
   Pagkatawo ni Juan Bautista 
   <lbl>• 57</lbl> Sa pag-abot sa panahon ni Isabel, nanganak siyag lalaki. <lbl>58</lbl>Ang mga silingan ug kaparyentihan nakabati nga ang maluluy-ong Ginoo nagbuhat diha niya sa katingalahang mga butang busa, nagsadya sila uban niya. 
   <lbl>59</lbl> Sa ikawalo ka adlaw sa pagkatawo gipatuli nila ang bata. Buot unta nila nga nganlan siyag Zacarias sama sa amahan. <lbl>60</lbl> Apan ang inahan miingon: "Dili, tawgon siyag Juan." <lbl>61</lbl> Miingon sila: "Apan walay usa sa inyong pamilya anang ngalana." <lbl>62</lbl> Gipangutana nila ang amahan pinaagi sa sinyas unsay buot ihingalan niya sa bata. <lbl>63</lbl> Nangayo siyag papel. Sa dakong katingala sa tanan iyang gisulat: "Juan ang iyang ngalan." <lbl>64</lbl> Dihadiha nabuka ang iyang baba ug una niyang gilitok ang pagdayeg sa Ginoo. 
   <lbl>65</lbl> Nahadlok ang tanang silingan. Ug gitaho kining mga butanga sa kabukiran sa Juda. <lbl>66</lbl> Sa pagkabati, namalandong sila ug nahingawa: "Unsa kaha kining bataa?" Diha niya ang kamot sa Ginoo. 
   <lbl>67</lbl> Napuno sa Espiritu Santo ang amahan, si Zacarias, nga niawit sa pag-ingon: </lbl>68</lbl> "Dayegon ang Ginoo, ang Diyos sa Israel, kay giluwas ug gitubos niya ang iyang nasod. <lbl>69</lbl> Gikan ni David nga iyang alagad, gibangon niya alang nato ang manluluwas. <lbl>70</lbl> Sumala sa gipanumpa niya pinaagi sa balaang mga propeta sukad sa sinugdan sa kalibotan: <lbl>71</lbl> Luwason ta niya sa atong kaaway ug sa kamot sa nasilag nato. <lbl>72</lbl> Gipakita niya ang kaluoy nga iyang gisaad sa katigulangan ug gihinumdoman ang balaang kasabotan, <lbl>73</lbl> ang panumpa nga gihimo niya sa atong amahan nga si Abraham: <lbl>74</lbl> Luwason ta sa kamot sa atong kaaway aron sa walay kahadlok kaalagaran ta siya <lbl>75</lbl> sa kabalaan ug katarongan sa tibuok tang kinabuhi. 
   <lbl>76</lbl> Ug ikaw anak, tawgon kang propeta sa Labing Halangdon, kay mag-una ka sa Ginoo aron pag-andam sa iyang agianan; <lbl>77</lbl> pagtudlo sa katawhan bahin sa kaluwasan, inig-bot na sa mopasaylo sa ilang mga sala, <lbl>78</lbl> pinaagi sa lumong kaluoy sa atong Diyos. Moduaw siya nato gikan sa kahitas-an sama sa banagbanag <lbl>79</lbl> aron mahayagan ang nagpabilin sa kangitngit ug sa anino sa kamatayon ug aron paggiya sa atong tiil sa dalan sa kalinaw. 
   <lbl>80</lbl> Sa pagtubo sa bata nakita siya nga nalig-on diha sa Espiritu. Nagpuyo siya sa disyerto hangtod sa pagpakita niya sa Israel. 
   Ang pagkatawo ni Jesus 
   <b><lbl>2 •</lbl></b> <lbl>1</lbl> Nianang panahona ang im- perador nagpakanaog og dikreto nga ang tibuok imperyo kinahanglang sensohon. <lbl>2</lbl> Ang unang senso nahitabo sa si Quirino pay gobernador sa Siria. <lbl>3</lbl> Kinahanglan nga marehistro ang tanan sa kaugalingong lungsod. 
   Busa, nanglakaw ang mga tawo. <lbl>4</lbl> Si Jose mibiya sa Nazaret sa Galilea, ug miadto sa Juda, sa lungsod ni David, nga gitawag og Betlehem. Sakop siya sa balay ni David nga iyang kaliwat. <lbl>5</lbl> Busa, magparehistro siya uban ni Maria, iyang asawa, nga nagsabak. 
   <lbl>6</lbl> Diha sila sa Betlehem sa pag-abot sa panahon sa pagpahimugso sa bata. <lbl>7</lbl> Nanganak si Maria sa panganay nilang lalaki nga giputos niya sa hagmon ug gipahimutang sa pasongan, kay walay luna alang nila sa abtanan.
   
   Mga magbalantay ug mga anghel 
   <lbl>• 8</lbl> Ang mga magbalantay sa karnero nga nagbantay sa toril adtong gabhiona didto sa uma. <lbl>9</lbl> Sa kalit lang ang anghel sa Ginoo mitungha, ug gilibotan sila sa kasanag sa iyang himaya. 
   Sa ilang katingala, <lbl>10</lbl> ang anghel misulti: "Ayawg kahadlok! Nagdala kog maayong balita sa dakong kalipay alang sa tanang katawhan. <lbl>11</lbl> Karon natawo kaninyo, sa lungsod ni David, ang Manluluwas nga si Cristo, ang Ginoo. <lbl>12</lbl> Kini ang inyong timailhan: makita ninyo ang bata nga giputos sa hagmon ug naghigda sa pasongan." 
   <lbl>13</lbl> Unya, mipakita gilayon uban sa anghel ang panon sa kasundalohan sa langit nga nagdayeg sa Diyos sa pag-ingon: <lbl>14</lbl> "Dayegon ang Diyos sa kahitas-an ug sa yuta kalinaw ug maayong kabubut-on sa tanang katawhan." 
   <lbl>15</lbl> Sa pagtalikod sa mga anghel paingon sa langit, nagsultihanay ang mga magbalantay sa karnero: "Tana, mangadto ta sa Betlehem ug tan-awon ta ang hitabo nga gipahibawo kanato sa Ginoo." <lbl>16</lbl> Nagdali sila pag-adto, ug nakaplagan nila si Maria, si Jose ug ang bata nga naghigda sa pasongan. <lbl>17</lbl> Sa pagkakita nila, ilang gisulti ang nadungog nila mahitungod sa bata. <lbl>18</lbl> Nahibulong sab ang nakabati sa gisulti sa mga magbalantay sa karnero. 
   <lbl>• 19</lbl> Giampingan kining tanan ni Maria ug gitagoan sa kasingkasing. 
   <lbl>20</lbl> Namauli ang mga magbalantay nga naghimaya ug nagdayeg sa Diyos, kay nakita nila ang tanan sumala sa ilang nadungog. 
   <lbl>21</lbl> Human sa walo ka adlaw, gipatuli ang bata ug ginganlag Jesus, ang ngalan nga gisulti sa anghel sa wala pa siya ipanamkon. 
   
   Gihalad si Jesus sa Templo 
   <lbl>• 22</lbl> Sa natapos na ang mga adlaw sa paghinlo sumala sa balaod ni Moises, gidala nila ang bata sa Jerusalem aron ihalad sa Ginoo. 







1







Title:Genesis
Genesis-Chapter 1
<lbl>1</lbl> Sa sinugdan gibuhat sa Dios ang mga langit ug ang yuta.
<lbl>2</lbl> Ug ang yuta awa-aw ug walay sulod; ug ang kangitngit diha sa ibabaw sa nawong sa kahiladman; ug ang Espiritu sa Dios naglihok sa ibabaw sa nawong sa mga tubig.
<lbl>3</lbl> Ug miingon ang Dios: Mahimo ang kahayag: ug dina ang kahayag.
<lbl>4</lbl> Ug nakita sa Dios ang kahayag nga kini maayo; ug gilain sa Dios ang kahayag gikan sa kangitngit.
<lbl>5</lbl> Ug gihinganlan sa Dios ang kahayag nga Adlaw, ug ang kangitngit gihinganlan niya nga Gabii: ug dihay kahaponon ug dihay kabuntagon, usa ka adlaw.
<lbl>6</lbl> Ug miingon ang Dios: Mahimo ang usa ka hawan sa taliwala sa mga tubig, ug pagabahinon niini ang mga tubig gikan sa mga tubig.
<lbl>7</lbl> Ug gibuhat sa Dios ang hawan ug gilain ang mga tubig nga diha sa ilalum sa hawan gikan sa mga tubig nga diha sa ibabaw sa hawan; ug nahimo kini.
<lbl>8</lbl> Ug gihinganlan sa Dios ang hawan nga Langit. Ug dihay kahaponon ug dihay kabuntagon, adlaw nga ikaduha.
<lbl>9</lbl> Ug miingon ang Dios: Matingub ang mga tubig nga anaa sa ilalum sa mga langit ngadto sa usa ka dapit ug tumungha ang yuta nga mamala: ug nahimo kini.
<lbl>10</lbl> Ug ang mamala nga dapit gihinganlan sa Dios nga Yuta; ug ang katilingban sa mga tubig iyang gihinganlan nga mga Dagat: ug nakita sa Dios nga kini maayo.
<lbl>11</lbl> Ug miingon ang Dios: Magpaturok ang yuta ug balili, talamnon nga magahatag ug binhi; ug himunga nga mga kahoy nga magahatag ug bunga ingon sa ilang matang diin anaa kaniya ang iyang binhi sa ibabaw sa yuta: ug nahimo kini. 
<lbl>12</lbl> Ug ang yuta nagpaturok ug balili, talamnon nga nagahatag ug binhi, ingon sa ilang matang; ug mga kahoy nga nagahatag ug bunga, nga maoy binhi niini, ingon sa ilang matang, ug nakita sa Dios nga kini maayo.
<lbl>13</lbl> Ug dihay kahaponon ug dihay kabuntagon, adlaw nga ikatolo.
<lbl>14</lbl> Ug miingon ang Dios: Mahimo ang mga kahayag sa hawan sa langit aron sa pagbulag sa adlaw gikan sa gabii; ug himoa sila nga alang sa mga ilhanan, ug alang sa mga panahon, ug alang sa mga adlaw ug sa mga katuigan;
<lbl>15</lbl> Ug himoa sila nga mga kahayag sa hawan sa langit aron sa paghatag ug kahayag sa ibabaw sa yuta: ug nahimo kini.
<lbl>16</lbl> Ug gibuhat sa Dios ang duruha ka dagkung mga kahayag: ang labing dakung kahayag sa paghari sa adlaw ug ang labing diyutay nga kahayag sa paghari sa gabii; gibuhat usab niya ang mga bitoon.
<lbl>17</lbl> Ug gibutang sila sa Dios sa hawan sa langit, aron magaiwag sa ibabaw sa yuta,
<lbl>18</lbl> Ug aron sa paghari sa adlaw ug sa gabii, ug aron sa pagbulag sa kahayag gikan sa kangitngit: ug nakita sa Dios nga kini maayo.
<lbl>19</lbl> Ug dihay kahaponon ug dihay kabuntagon, adlaw nga ikaupat.
<lbl>20</lbl> Ug miingon ang Dios: Dumagsang sa mga tubig ang duot sa mga binuhat nga buhi, ug manglupad ang mga langgam sa ibabaw sa yuta diha sa hawan sa langit.
<lbl>21</lbl> Ug gibuhat sa Dios ang dagkung mga mananap, ug ang tanang mga binuhat nga buhi nga nagalihok nga mitungha sa mga tubig, ingon sa ilang matang ug ang tagsatagsa ka langgam nga pak-an, ingon sa iyang matang: ug nakita sa Dios nga kini maayo. 
<lbl>22</lbl> Ug gipanalanginan sila sa Dios, nga nagaingon: Sumanay ug dumaghan kamo, ug pun-on ninyo ang mga tubig sa mga dagat, ug padaghanon ang mga langgam sa yuta.
<lbl>23</lbl> Ug dihay kahaponon ug dihay kabuntagon, adlaw nga ikalima.
<lbl>24</lbl> Ug miingon ang Dios: Magpatubo ang yuta ug mga binuhat nga buhi ingon sa ilang matang, mga kahayopan, ug mga butang nga nakagamang sa yuta, ug mga mananap sa yuta ingon sa ilang matang: ug nahimo kini.
<lbl>25</lbl> Ug gibuhat sa Dios ang mga mananap sa yuta ingon sa ilang matang, ug ang kahayopan ingon sa ilang matang, ug ngatanan nga mananap nga nagakamang sa ibabaw sa yuta ingon sa ilang matang: ug nakita sa Dios nga kini maayo.
<lbl>26</lbl> Ug miingon ang Dios: Buhaton nato ang tawo sumala sa atong dagway, ingon sa kasama nato; ug magabuot sila sa mga isda sa dagat, ug sa mga langgam sa kalangitan, ug sa mga kahayopan, ug sa tibook nga yuta, ug sa tanan nga nagakamang sa ibabaw sa yuta.
<lbl>27</lbl> Ug gibuhat sa Dios ang tawo sa iyang kaugalingong dagway, sa dagway sa Dios gibuhat niya sila, lalake ug babaye iyang gibuhat sila.
<lbl>28</lbl> Ug gipanalanginan sila sa Dios, ug miingon ang Dios kanila: Sumanay ug dumaghan kamo, ug pun-on ninyo ang yuta, ug magagahum kamo niini, ug magbaton kamo sa pagbulot-an sa ibabaw sa mga isda sa dagat, ug sa mga langgam sa kalangitan, ug ibabaw sa tanan nga binuhat nga buhi nga nagalihok sa ibabaw sa yuta.
<lbl>29</lbl> Ug miingon ang Dios: Tan-awa, gihatagan ko kamo sa tanan nga balili nga nagahatag ug binhi, nga anaa sa ibabaw sa nawong sa tibook nga yuta, ug sa tanan nga kahoy nga may bunga sa kahoy nga nagahatag ug binhi, aron alang kaninyo kini mahimong kalan-on;
<lbl>30</lbl> Ug sa tanan nga mananap sa yuta, ug sa tanang langgam sa kalangitan, ug sa tanang butang nga nagakamang sa ibabaw sa yuta, nga adunay kinabuhi, gihatag ko ang tanan nga balili nga lunhaw, aron ilang kan-on: ug nahimo kini.
<lbl>31</lbl> Ug nakita sa Dios ang tanang butang nga iyang gibuhat, ug tan-awa, kini maayo kaayo. Ug dihay kahaponon ug dihay kabuntagon, adlaw nga ikaunom.
Chapter 2 - Genesis
<lbl>1</lbl> Ug nahuman ang mga langit ug ang yuta ug ang tibook nga panon kanila.
<lbl>2</lbl> Ug sa adlaw nga ikapito natapus sa Dios ang buhat nga iyang gihimo; ug mipahulay siya 
<lbl>3</lbl> Ug gipanalanginan sa Dios ang adlaw nga ikapito, ug nagbalaan niini; tungod kay niini nagpahulay siya gikan sa tanan niyang buhat nga gibuhat ug nahimo sa Dios. sa adlaw nga ikapito gikan sa tanan niyang mga buhat nga iyang nahimo.
<lbl>4</lbl> Kini mao ang mga sinugdan sa mga langit ug sa yuta, sa pagbuhat kanila, sa adlaw nga si Jehova nga Dios naghimo sa yuta ug sa langit.
<lbl>5</lbl> Ug wala pay tanum sa kapatagan nga diha sa ibabaw sa yuta, ug wala pay tanum sa kapatagan nga misugod sa pagturok, kay si Jehova nga Dios wala pa magpaulan sa ibabaw sa yuta, ug wala pay tawo nga makauma sa yuta.
<lbl>6</lbl> Apan dihay misaka nga gabon gikan sa yuta nga nagbubo sa tibook nga nawong sa yuta.
<lbl>7</lbl> Ug giumol ni Jehova nga Dios ang tawo gikan sa abog sa yuta, ug gihuypan niya sa mga buho sa iyang ilong sa gininhawa sa kinabuhi, ug ang tawo nahimong kalag nga may kinabuhi.
<lbl>8</lbl> Ug si Jehova nga Dios nagbuhat ng usa ka tanaman sa silangan sa Eden ug gibutang niya didto ang tawo nga iyang giumol.
<lbl>9</lbl> Ug nagpaturok si Jehova nga Dios gikan sa yuta sa tanan nga kahoy nga makapahimuot sa igtatan-aw, ug maayo nga kalan-on: ug ang kahoy usab nga sa kinabuhi diha sa taliwala sa tanaman, ug ang kahoy sa pag-ila sa maayo ug sa dautan.
<lbl>10</lbl> Ug migula gikan sa Eden ang usa ka suba sa pagtubig sa tanaman ug gikan didto nabahin kini ug nahimong upat ka mga sanga.
<lbl>11</lbl> Ang ngalan sa usa Pison: Kini mao ang nagalikos sa tibook nga yuta sa Habila nga didto adunay bulawan.
<lbl>12</lbl> Ug ang bulawan niadtong yutaa maayo: didto usab may bdelio ug onyx nga bato.
<lbl>13</lbl> Ug ang ngalan sa ikaduha ka suba Gihon: kini mao ang nagalikos sa tibook nga yuta sa Etiopia.
<lbl>14</lbl> Ug ang ngalan sa ikatolo ka suba Hidekel: kini mao ang nagapadulong ngadto sa atbang sa Asiria. Ug ang ikaupat ka suba mao ang Eufrates.
<lbl>15</lbl> Ug gikuha ni jehova nga Dios ang tawo ug gibutang siya tanaman sa Eden, aron kini iyang atimanon ug bantayan.
<lbl>16</lbl> Ug si Jehova nga Dios nagsugo sa tawo nga nagaingon: Makakaon ka sa tanan nga kahoy sa tanaman:
<lbl>17</lbl> Apan sa kahoy nga sa pag-ila sa maayo ug sa dautan, dili ka magkaon niini; kay sa adlaw nga mokaon ka niini, mamatay ka gayud.
<lbl>18</lbl> Ug miingon si Jehova nga Dios: Dili maayo nga ang tawo mag-inusara; pagabuhatan ko siya ug katabang nga angay kaniya.
<lbl>19</lbl> Ug giumol ni Jehova nga Dios gikan sa yuta ang tanang mga mananap sa kapatagan, ug ang tanan nga langgam sa kalangitan, ug sila gidala niya kang Adam aron makita niya kong unsaon niya paghingalan kanila: ug ang tanan nga gihinganlan ni Adam sa mga mananap nga buhi, kana mao ang ngalan niini.
<lbl>20</lbl> Ug gihatagan ni Adam ug mga ngalan ang tanan nga kahayopan ug ang mga langgam sa kalangitan ug ang tanan nga mga mananap sa kapatagan; apan alang kang Adam walay hingkaplagan nga katabang nga angay kaniya.
<lbl>21</lbl> Ug gipahinanok ni Jehova nga Dios si Adam ug nahakatulog siya; unya mikuha siya ug usa sa iyang mga gusok ug gitakpan niya ang unod sa dapit niini. 
<lbl>22</lbl> Ug ang gusok nga gikuha ni Jehova nga Dios gikan sa tawo gibuhat niya nga usa ka babaye, ug iyang gidala siya ngadto sa lalake.
<lbl>23</lbl> Ug miingon si Adam: Kini mao karon ang bukog sa akong mga bukog, ug unod sa akong unod; siya paganganlan nga Babaye, kay gikuha siya gikan sa Lalake.
<lbl>24</lbl> Tungod niini, ang lalake magabiya sa iyang amahan ug sa iyang inahan, ug moipon siya sa iyang asawa, ug sila mahimong usa ka unod.
<lbl>25</lbl> Ug silang duruha mga hubo, si Adam ug ang iyang asawa, ug sila wala mangaulaw.
Chapter 3 - Genesis
<lbl>1</lbl> Karon, ang bitin malalangon labi pa kay sa ngatanan nga mga mananap sa kapatagan nga gibuhat ni Jehova nga Dios. Ug nag-ingon siya sa babaye: Diay, nag-ingon ang Dios: Dili kamo makakaon sa tanan nga mga kahoy sa tanaman?
<lbl>2</lbl> Ug ang babaye mitubag sa bitin: Makakaon kami sa bunga sa mga kahoy sa tanaman:
<lbl>3</lbl> Apan sa bunga sa kahoy nga anaa sa taliwala sa tanaman, miingon ang Dios; Dili kamo magkaon niana, bisan maghikap niana, aron kamo dili mamatay.
<lbl>4</lbl> Ug ang bitin miingon sa babaye: Dili gayud kamo mamatay. 
<lbl>5</lbl> Kay hingbaloan sa Dios, nga sa adlaw nga kamo mokaon niini mangabuka ang inyong mga mata, ug mahimo kamo nga sama sa Dios, nga manghibalo sa maayo ug sa dautan.
<lbl>6</lbl> Ug sa nakita sa babaye nga ang kahoy maayo nga kan-on ug nga kini makalipay sa mga mata, ug nga ang kahoy takus tinguhaon aron makapahimong makinaadmanon sa tawo, mikuha siya sa bunga niini ug mikaon; ug gihatagan usab niya ang iyang bana, kauban niya, ug mikaon siya.
<lbl>7</lbl> Ug nangabuka ang mga mata nilang duha, ug sila nanghibalo nga sila mga hubo; ug nanagtahi sila sa mga dahon sa higuera, ug nanagbuhat ug mga tapis alang sa ilang kaugalingon. 
<lbl>8</lbl> Ug hingdunggan nila ang tingog ni Jehova nga Dios nga nagalakaw sa tanaman sa kabugnaw sa adlaw, ug nanagtago ang tawo ug ang iyang asawa gikan sa atubangan ni Jehova nga Dios, sa taliwala sa mga kakahoyan sa tanaman.
<lbl>9</lbl> Ug si Jehova nga Dios nagtawag sa tawo, ug nag-ingon kaniya: Hain ka?
<lbl>10</lbl> Ug mitubag siya: Hingdunggan ko ang imong tingog sa tanaman, ug nahadlok ako, kay hubo ako, ug mingtago ako.
<lbl>11</lbl> Ug miingon siya: Kinsa ba ang nag-ingon kanimo nga hubo ikaw? Mikaon ka ba sa kahoy nga gisugo ko kanimo nga dili mo pagakan-on?
<lbl>12</lbl> Ug ang tawo miingon: Ang babaye nga gihatag mo kanako nga akong igauban, siya naghatag kanako sa kahoy, ug mikaon ako.
<lbl>13</lbl> Ug si Jehova nga Dios nag-ingon sa babaye: Unsa kining imong gibuhat? Ug nag-ingon ang babaye: Ang bitin naglimbong kanako, ug mikaon ako.
<lbl>14</lbl> Ug si Jehova nga Dios nag-ingon sa bitin: Tungod kay ikaw nagbuhat niini, tinunglo ikaw labi pa kay sa tanan nga mga kahayopan, ug labaw sa tanan nga mga mananap sa kapatagan; sa imong tiyan magakamang ka, ug magakaon ikaw sa abog sa tanan nga mga adlaw sa imong kinabuhi.
<lbl>15</lbl> Ug ibutang ko ang panagkaaway sa taliwala mo ug sa babaye, ug sa taliwala sa imong kaliwat ug sa iyang kaliwat; siya magasamad sa imong ulo, ug ikaw magasamad sa iyang tikod.








1







Title:Juan (2)
   <lbl>27</lbl> Mitubag si Juan, "Walay tawo nga makahupot bisag unsa gawas kon gihatag ni gikan sa langit. <lbl>28</lbl> Mga saksi mo sa akong pag-ingon, "Dili ko si Cristo, apan gipadala ko aron mag-una niya! 
   <lbl>29</lbl> Ang pamanhonon ray tag-iya sa pangasaw-onon. Ang higala sa pamanhonon maghulat ug maminaw. Malipay siya inig kadungog sa tingog sa pamanhonon. Niining paagiha mahingpit ang akong kalipay. <lbl>30</lbl> Kinahanglan nga modako siya ug mogamay ko." 
   <lbl>31</lbl> "Ang gikan sa ibabaw, labaw sa tanan. Ang gikan sa yuta, yutan-on ug ang iyang mga pulong kalibotanon. Ang gikan sa langit nagsulti sa iyang nakita ug nadungog. <lbl>32</lbl> Nagmatuod siya sa tanan, apan walay midawat sa iyang gisulti. <lbl>33</lbl> Ang midawat sa iyang gisulti nagmatuod nga matinud-anon ang Diyos. <lbl>34</lbl> Ang gipadala sa Diyos nagsulti sa mga pulong sa Diyos; walay sukod ang paghatag niya sa Espiritu. 
   <lbl>35</lbl> Ang Amahan nahigugma sa anak, ug gisalig ang tanan sa iyang kamot. <lbl>36</lbl> May kinabuhing dayon ang motoo sa anak. Apan dili makabaton ug kinabuhi ang dili motoo sa anak ug kanunay, siyang mag-atubang sa hustisya sa Diyos. 
   
   Ang babayeng Samariyanhon
   <b><lbl>4 •</lbl></b> <lbl>1</lbl> Nasayod ang Ginoo nga naka- dungog na ang mga Pariseo bahin niya. Ang mga tawo nag-ingon nga mas daghan ang nakabig ug nabunyagan niya kay ni Juan. <lbl>2</lbl> Hinuon dili si Jesus ang namunyag kondili, ang iyang mga tinun-an. <lbl>3</lbl> Busa, mibiya si Jesus sa Juda ug miadto sa Galilea. <lbl>4</lbl> Kinahanglang moagi siya sa Samaria. <lbl>5</lbl> Naabot siya sa syudad sa Samaria nga ginganlag Sicar duol sa yuta nga gihatag ni Jacob sa anak nga si Jose. <lbl>6</lbl> Atua didto ang atabay ni Jacob. Kay nagbaklay man, gikapoy siya pag-ayo. Busa, milingkod si Jesus sa daplin sa atabay. Hapit na maudtong tutok. <lbl>7</lbl> Unya, miabot ang babayeng taga Samaria aron pagsag-ob og tubig. Miingon niya si Jesus, "Paimna ra ko." <lbl>8</lbl> 'Niining higayona ang mga tinun-an didto sa lungsod, namalit og pagkaon. <lbl>9</lbl> Miingon ang babaye, "Taga Samaria ko, babaye pa gyod, ug Judio ka. Nganong mangayo ka nakog tubig nga mainom?" (Ang mga Judio ug ang Samariyanhon wala magkasinabtanay.) 
   <lbl>10</lbl> Mitubag si Jesus, "Kon nahibawo ka pa sa Gasa sa Diyos! Kon nasayod ka pa og kinsay nangayo nimog tubig, mangayo gyod ka ug hatagan tikaw og buhing tubig." <lbl>11</lbl> Mitubag ang babaye, "Nyor, wala kay timba ug lawom ang atabay. Hain man ang imong tubig nga may kinabuhi? <lbl>12</lbl> Labaw ka ba sa among katigulangan nga si Jacob? Siyay naghatag namo ining atabaya aron makapanginom ang mga anak ug kahayopan."
   <lbl>13</lbl> Mitubag si Jesus, "Ang moinom ining tubiga uhawon pag-usab. <lbl>14</lbl> Apan ang moinom sa tubig nga akong ihatag dili na uhawon. Kay ang maong tubig matuboran diha niya nga mohatag og buhing tubig alang sa kinabuhing dayon" <lbl>15</lbl> Miingon ang babaye: "Nyor, hatagi ko ining tubiga aron dili na ko uhawon ug dili na moanhi aron pagkawos." <lbl>16</lbl> Miingon si Jesus, "Lakaw, tawga ang imong bana unya, balik nganhi." <lbl>17</lbl> Miingon ang babaye, "Wala koy bana." Mitubag si Jesus, "Tinuod na, <lbl>18</lbl> kay kalima ka na maminyo. Ang gipuyo nimo dili mo bana. Tinuod ang imong giingon." <lbl>19</lbl> Misumpay ang babaye:"Para nako propeta ka. <lbl>20</lbl> Sultihi ko: Ang among katigulangan nanganhi ining bukira aron pagsimba sa Diyos. Apan kamong mga Judio nag-ingon nga sa Jerusalem ra simbahon ang Diyos." 
   <lbl>21</lbl> Si Jesus miingon, "Babaye, toohi ko, moabot ra ang panahon nga kamo dili na mosimba sa Amahan ining dapita ni sa Jerusalem. <lbl>22</lbl> Kamong taga Samaria wala mahibawo sa inyong gisimba, samtang kaming mga Judio nakahibawo kinsay among gisimba, kay ang kaluwasan gikan sa mga Judio. 
   <lbl>23</lbl> "Apan moabot ang panahon, ug karon nia na, nga ang matuod nga mosimba sa Amahan mosimba niya sa espiritu ug sa kamatuoran - nga gimbut-an sa Amahan. <lbl>24</lbl> Espiritu ang Diyos ug ang mosimba niya kinahanglang mosimba diha sa espiritu ug kamatuoran." 
   <lbl>25</lbl> Miingon niya ang babaye, "Nasayod ko nga moabot ang Mesiyas nga ginganlag Cristo. Inig-abot, tug-anan ta niya sa tanan." <lbl>26</lbl> Si Jesus mitubag, "Ang nakigsulti nimo mao siya." 
   <lbl>27</lbl> Niining puntoha naabot ang mga tinun-an ni Jesus. Natingala sila nga nakigsulti siya sa babaye. Apan walay nakapangutana: "Unsay imong gipangita?" o, "Nganong nakigsulti ka niya?" <lbl>28</lbl> Unya, gibiyaan sa babaye ang iyang tadyaw ug mibalik sa lungsod. Didto giingnan niya ang mga tawo: <lbl>29</lbl> "Dali ug tan-awa ang tawo nga misulti nako sa tanan kong nabuhat. Dili ba siya si Cristo?" <lbl>30</lbl> Busa, namiya sila ug miadto niya. 
   <lbl>31</lbl> Sa kasamtangan ang mga tinun-an nangagda ni Jesus, "Magtutudlo, kaon na." <lbl>32 </lbl>Si Jesus mitubag, "May pagkaon ko, apan wala mo masayod ini." <lbl>33</lbl> Ang mga tinun-an natingala: "May nagdala ba niyag pagkaon?" <lbl>34</lbl> Si Jesus miingon, "Ang akong pagkaon mao ang pagtuman sa kabubut-on sa nagpadala nako ug paghuman sa iyang gibuhat. 
   <lbl>35</lbl> Dili ba, nag-ingon man mo nga may upat pa ka bulan una moabot ang ting-ani. Karon sultihan tamo: Tan-awa ang kaumahan, hinog na ang mga bunga ug maayo nang anihon. <lbl>36</lbl> Makadawat ang mangangani sa suhol ug tipigan nila ang abot alang sa kinabuhing dayon, aron malipayg dungan ang nagpugas ug ang nangani. 
   <lbl>37</lbl> Tan-awa, tinuod ang panultihon nga lain ang magpugas ug lain ang mangani. <lbl>38</lbl> Gisugo tamo pagpangani sa wala ninyo hagoi. Lain ang naghago ug kamoy mabulahan sa ilang hinagoan. 
   <lbl>39</lbl> Daghan ang Samariyanhon adtong lungsora nga nanoo ni Jesus, kay ang babaye nag-ingon man, "Gisultihan ko niya sa tanan kong nabuhat." <lbl>40</lbl> Sa pag-abot sa mga Samariyanhon, gihangyo nila si Jesus pagpabilin una uban nila. Busa, nagpabilin siyag duha ka adlaw <lbl>41</lbl> ug midaghan ang nanoo tungod sa iyang gisulti. <lbl>42</lbl> Unya, giingnan nila ang babaye, "Mitoo mi dili tungod sa imong gisulti kondili, tungod sa among nadungog, ug nakahibawo mi nga Manluluwas siya sa kalibotan." 
   <lbl>43</lbl> Human sa duha ka adlaw, miadto si Jesus sa Galilea. <lbl>44</lbl> Si Jesus nagkanayon nga walay ilhong propeta sa kaugalingong lungsod. <lbl>45</lbl> Apan sa pag-abot niya, gidawat siya sa taga Galilea, kay nakaadto man sila sa Jerusalem sa Pangilin sa Pagsaylo ug nakita nila ang iyang nabuhat.
   
   Giayo ang anak sa opisyal 
   <lbl>• 46</lbl> Mibalik si Jesus sa Cana sa Galilea, diin ang tubig gihimong bino. Unya, may opisyal sa kagamhanan sa Cafarnaum kansang anak nga lalaki nagmasakiton. <lbl>47</lbl> Sa pagkadungog niya nga si Jesus naabot sa Galilea gikan sa Juda, gipakigkitaan siya ug gihangyo sa pag-adto sa Cafarnaum aron pag-ayo sa anak nga himalatyon. 
   <lbl>48</lbl> Si Jesus miingon, "Hangtod nga dili mo makakitag milagro dili mo motoo!" <lbl>49</lbl> Ang opisyal mitubag, "Nyor, kuyog nako sa dili pa mamatay ang akong anak." <lbl>50 Miingon si Jesus: "Pauli na. Buhi ang imong anak." 
   Mitoo ang tawo sa gisulti ni Jesus ug mipauli. <lbl>51</lbl> Samtang nagpadulong siya sa balay, gitagbo siya sa iyang mga sulugoon nga nagbalita nga buhi ang anak. <lbl>52</lbl> Nangutana siyag unsang orasa naayo ang masakiton. Mitubag sila, "Gahapon sa may ala una gihuwasan na siya sa hilanat." <lbl>53</lbl> Nakamatngon ang amahan nga mao tong orasa ang pagsulti ni Jesus: "Buhi ang imong anak." Mitoo siya ingon man ang tanang sakop sa panimalay. 
   <lbl>54</lbl> Ikaduha ning milagro nga gihimo ni Jesus sa pag-abot niya sa Galilea gikan sa Juda. 
   
   Ang bakol sa linaw sa Betsata 
   <b><lbl>5 •</lbl></b> <lbl>1</lbl> Human ini, dihay pangilin sa mga Judio. Miadto si Jesus sa Jerusalem, <lbl>2</lbl> diin may linaw nga ginganlag Betsata sa Hebreo, duol sa ganghaan sa mga karnero. Ang maong linaw gialirongan sa lima ka galyeriya. <lbl>3</lbl> Makita dinhi ang nagkadaiyang masakiton nga nanghigda: mga buta, bakol ug piang. <lbl>4</lbl> (Ang tanan naghulat sa paglihok sa tubig. Usahay may anghel nga molangoy sa linaw ug iya ning lihokon. Ang unang makakanaog ug makaubog human ini maayo sa bisag unsang sakit.)
   <lbl>5</lbl> Didtoy tawo nga nagmasakiton sulod sa 38 ka tuig. <lbl>6</lbl> Nakita ni Jesus ang tawo nga naghigda, ug nasayod siya nga dugay na ning nagmasakiton. Dayon, miingon siya, "Buot ka bang maayo?" <lbl>7</lbl> Mitubag ang masakiton: "Nyor, walay makaalsa nako sa linaw kon lihokon na ang tubig. Samtang nagpaingon pa ko, may nakauna na. 
   <lbl>8</lbl> Mitubag si Jesus, "Tindog, alsaha ang imong banig ug lakaw!" <lbl>9</lbl> Dihadiha naayo siya. Gialsa niya ang banig ug milakaw. 
   Adlaw to sa Pahulay. <lbl>10</lbl> Busa, giingnan sa mga Judio ang naayo, "Adlaw sa Pahulay karon ug wala itugot sa balaod ang pag-alsa sa banig." <lbl>11</lbl> Mitubag siya, "Ang nag-ayo nako miingon: "Lakaw ug alsaha ang imong banig." <lbl>12</lbl> Nangutana sila, "Kinsay nagsulti nimo: Alsaha ang imong banig ug lakaw?" <lbl>13</lbl> Apan wala makahibawo ang tawo kinsay nag-ayo niya; kay si Jesus miipsot man taliwala sa daghang tawo nga midugok. 
   <lbl>14</lbl> Human ini gikahibalag ni Jesus ang tawo sa templo ug giingnan, "Maayo ka na. Ayaw na pagpakasalag usab, basig mahiagom ka sa mas ngil-ad pang hitabo." <lbl>15</lbl> Milakat ang tawo ug misugilon sa mga Judio nga si Jesus ang nag-ayo niya. <lbl>16</lbl> Tungod ini, gilutos sa mga Judio si Jesus, kay giayo niya ang masakiton sa Adlaw sa Pahulay. 
   <lbl>17</lbl> Mitubag si Jesus, "Ang akong Amahan nagpadayon pagtrabaho. Ako pod." <lbl>18</lbl> Misamot ang tinguha sa mga Judio sa pagpatay niya, dili lang tungod sa paglapas sa balaod sa Adlaw sa Pahulay kondili, kay miingon pa siya nga ang Diyos iyang Amahan, ug gipakasama niya ang kaugalingon sa Diyos. 
   
   Ang Anak mohatag og kinabuhi
   <lbl>• 19</lbl> Mitubag si Jesus, "Sultihan tamo." Ang anak walay mahimo sa kaugalingon lang gawas sa makita niya nga gibuhat sa Amahan. Ang gibuhat sa Amahan buhaton sab sa anak, <lbl>20</lbl> kay ang Amahan nahigugma sa Anak nga iyang gipakita sa tanan niyang gibuhat. Pakitaon pa siya sa iyang Amahan og mga butang nga labi pang dagko kay ini aron mahibulong mo. 
   <lbl>21</lbl> Ingon nga gibanhaw sa Amahan ang mga patay ug gihatagag kinabuhi, ang anak sab mohatag og kinabuhi kang bisag kinsa nga buot niyang hatagan. <lbl>22</lbl> Sa samang paagi, ang Amahan dili mohukom ni bisag kinsa. Gitugyan niya sa anak ang tanang hukom, <lbl>23</lbl> ug buot siya nga ang tanan magpasidungog sa Anak ingon nga nagpasidungog sila sa Amahan. Ang nagsalikway sa Anak nagsalikway sab sa Amahan nga nagpadala niya. 
   <lbl>24</lbl> Sa pagkatinuod sultihan tamo, ang mamati sa akong pulong ug motoo sa nagpadala nako, makabaton sa kinabuhing dayon. Dili na siya hukman, kay naluwas siya gikan sa kamatayon ngadto sa kinabuhi. 
   <lbl>25</lbl> Sultihan tamo, taliabot ang panahon, ug gani miabot na, kanus-a makabati ang mga patay sa tingog sa Anak sa Diyos ug mabuhi ang namati ini. <lbl>26</lbl> Kay ang Amahan may kinabuhi sa iyang kaugalingon; sa samang higayon gitugyan niya sa anak ang pagbaton og kinabuhi sa iyang kaugalingon. <lbl>27</lbl> Gihatagan sab niya ang anak sa gahom pagpahamtang og silot, kay anak man siya sa tawo. 
   <lbl>28</lbl> Ayawg katingala: moabot ang panahon nga ang nangamatay ug ang naa sa lubnganan makabati sa akong tingog <lbl>29</lbl> ug manggawas. Ang maayog binuhatan mabanhaw aron mabuhi. Ang daotan mabanhaw aron silotan.
   <lbl>• 30</lbl> Wala koy mahimo sa akong kaugalingon. Kinahanglan nga mamati ko sa Lain nga mohukom. Tarong ang akong hukom, kay wala ko magtinguha sa kaugalingong kabubut-on kondili, sa nagpadala nako.
   <lbl>31</lbl> Kon nagsaksi ko sa kaugalingon, walay kapuslanan ang akong isulti. <lbl>32</lbl> Apan ang Lain nagsaksi nako. Nahibawo ko nga ang iyang pagsaksi tinuod. <lbl>33</lbl> Si Juan sab misaksi sa kamatuoran sa inyong pagpadala niyag mga sinugo. Apan wala ko mangita sa tawhanong saksi. <lbl>34</lbl> Gipahinumdoman tamo ini aron maluwas mo. 
   <lbl>35</lbl> Si Juan sama sa sugang nagdilaab ug gikahimut-an ninyo ang pagpahimulos sa makadyot sa kahayag. <lbl>36</lbl> Apan may nagsaksi nako nga labaw ni Juan - ang mga buluhaton nga gitugyan kanako sa akong Amahan. Ang mga buhat nako nagmatuod nga pinadala ko sa Amahan. <lbl>37</lbl> Busa, ang nagsaksi nako mao ang Amahan nga mipadala nako. Wala pa ninyo madunggi ang iyang tingog, ug wala mo makakita sa iyang nawong. <lbl>38</lbl> Kon dili mo motoo sa iyang sinugo wala ninyo ang iyang pulong. 
<lbl>39</lbl> Nangita mo sa kinabuhi diha sa kasulatan, kay nagtoo mo nga dinha inyo ning makaplagan. Nagsaksi nako ang Kasulatan. <lbl>40</lbl> Apan midumili mo pagduol nako aron mabuhi. <lbl>41</lbl> Wala ko mangandoy nga daygon sa katawhan. <lbl>42</lbl> Nasayod ko nga wala ninyo ang gugma sa Diyos.







4







Title:Pilgrimage of the Mindanao Bishops to the Holy Land in Preparation for the Great Jubilee, 1966 (3)
Gikan sa sakyanan nakita namo ang Dagat nga Patay nga dako diay kaayo ang gilapdon. Aduna kiniy mga 80 ka kilometros ang gitas-on. Sumala sa naggiya kanamo walay mga isda ug maskin unsang mananap nga mabuhi dinhi niining dagata tungod sa pagkaparat niini ug sa mga <i>mineral</i>. Nagdawat kini ug tubig gikan sa Sapa sa Jordan, apan walay lutsanan sa pikas baybayon; mora ug namatay ang tubig ug nahimong asin sa habagatang bahin niini diin walay laing makita gawas niining asin. Mao kini ang gituohan nga ang karaan nga Sodoma ug Gomorrha.
<b>Ang Palasyo ni Herodes sa Masada</b>
Sa wala pa kami manaog paingon sa dagat nangadto usa kami sa usa A fortress nga nahimutang sa taas kaayo nga dapit sa kamingawan. Gihimo kini ni Hari Herodes isip iyang tagoanan kon duna unyay makig-away kaniya. Habog kaayo kini ug ang pag-adto niini pinaagi sa usa ka A cable car .
Miadto kami sa fortress diin nakita namo nga nagub?a ug nahabilin na lamang ang mga bungbong nga dagko kaayo nga bato. Ambot kon giunsa pagpasaka ni Herodes ang mga bato dinhi ning dapita nga taas man kaayo kini.
Naghimo siya dinhi ug tutulo ka palasyo nga susama sa <i>Palace in the Sky</i>. Duna pa ganiy swimming pool nga pasakaan ug tubig ni Hari Herodes pinaagi sa pagpapas-an niini gikan sa ubos, kana kon may mobaha nga tubig gikan sa bukid sa mga bulan sa winter.
Giingon nga wala gani gyod ni magamit nit Hari Herodes. Ug gieskwatan lang hinuon sa pipila ka mga Judio nga mieskapo gikan sa Jerusalen sa tuig 66 sa pag-alsa sa mga Judio batok sa Roma. Nabuntog sa Roma kining maong pag-alsa sa tuig 70 apan ang nag-eskwat sa Masada wala mosurrender. Ug mao nga gialirongan sa mga sundalong Romanhon sulod sa siyam ka bulan hangtod nakasaka sila sa itaas. Apan sa pag-abot nila didto ilang nakit-an nga naghikog ang mga Judio aron dili sila mabuntog sa mga Romanhon, nagbanusbanos sa pagpahiwa sa ilang mga liog.
Human sa among pagtan-aw sa nagkalainlaing mga naguba na nga mga dapit niini, lakip na ang usa ka simbahan sa mga monje nga ortodoxo, nanaog kami sa <i>cable car</i> ug nangadto sa usa ka restauran duol sa Dagat nga Patay sa lungsod sa EinGedi. Pipila ka mga Obispo nangaligo sa Dagat. Apan wala makaagwanta kay init ra kaayo.
<b>Ang mga Langob sa KumRam</b>
Human sa pahulay sulod sa air conditioned nga trak, nangadto kami sa nahimutangan sa mga Langob diin makaplagi ang mga Sinulat sa KumRam. Duol ra kini sa dalan ug mora ug usa lamang kini ka dapit diin nagpundok ang mga <i>Essenes</i>. Gituohan man gani nga usa niini si San Juan Bautista. Gituohan nga sa pagbuntog sa Roma sa mga Judio sa tuig 70 gitagoan sa mga Essenes ang mga Linukot nga mga Sinulat (KumRam Scrolls) sa nagkalainlaing langob duol sa ilang gipuy-an aron dili dauton sa mga Romanhon.
<b>Ang Pahulayanan sa Maayong Samaritano</b>
Human mamalit ug mga souvenirs, namalik kami paingon sa Jerusalen ug nanghapit sa gituohan nga dapit diin mahimutang ang Pahulayanan sa Sambingay sa Maayong Samaritano. Tungod kay Domingo man, nakasira kini ug wala kami makasulod.
<b>Ang Lubnganan ni Lazaro</b>
Sa among pagbalik mihapit kami sa usa ka mora ug baryo kansang ngalan karon Lazaria. Mao kini ang karaan nga Betania diin nahimutang ang Balay nila ni Marta ug Maria Magdalena ug sa ilang igsuon nga si Lazaro nga gibanhaw ni Jesus. Kining balaya usa na ka Kapilya karon. Ibabaw ug diutay niining maong simbahan anaa ang lubnganan ni Lazaro nga nahimutang sa usa ka langob. Nanganaog kami niining maong langob ug amo gyod nga nakit-an ang kuno lubnganan ni Lazaro.
Kining dapita anaa ra diay sa ubos sa Bukid sa mga Olibo sa pikas nga bakilid. Gipanag-iya na kini karon sa mga Arabo.
Sa among pagbalik ngadto sa hotel makita dayon nga duol-duol ra diay kini sa Jerusalen ug sa Templo niini kanhi. Ug mao nga mabasa nato sa Pasyon nga ang Ginoo matag adlaw gikan sa Lunes Santo mobalik ug adto mopahulay sa balay nila ni Maria, Marta ug Lazaro. Daw malakaw lang na ug mga usa ka oras kon baskog pa ang mga tuhod.
<b>Septiembre 9</b>
<b>Paingon sa Dagat sa Galilea</b>
Karong buntag sayo kaayo mi nga namahaw kay layo ang pagabiyahean paingon sa Dagat sa Galilea, ang tinubdan sa Sapa sa Jordan. Human makahasikaso sa mga tulubagon sa hotel namalit kamig mga retrato nga gipugos sa usa ka Arabo nga nangodak kanamo sa paghimo namo ug Via Crucis gahapon. Nibayad ko sa akong gipalit nga Holy Land Tape gikan kang Nola, ang guide.
Miagi na usab kami sa dalan nga among giagian kagahapon paingon sa Dagat nga Patay ug nakita na usab namo ang Pahulayanan sa Sambingay sa Maayong Samaritano. Nakita usab namo ang nagun-ob nga Fortress sa mga Crusaders.
Imbis mopadayon kami paingon sa Dagat nga Patay, misimang kami sa Dalan paingon sa Jerico. Kini mao ang dalan nga pagagamiton kaniadto sa mga Judio sa ilang pagtungas paingon sa Jerusalen.
<b>Ang Monasteryo sa Simbahang Ortodoxo</b>
Mikanaog kami gikan sa sakyanan sa diin ang dalan nagdung-aw sa usa ka lawom nga patag. Ug didto sa unahan nakita namo ang usa ka monasteryo nga lisod adtuon. Gipanag-iya kini sa mga Ortodoxo ug duna na lamay mga unom kuno ka mga monje. Gituohan nga mao kini ang dapit diin si Propeta Elias gipakaon sa usa ka <i>raven</i>.
<b>Jerico</b>
Miabot kami sa lungsod sa Jerico ug una namong nakita ang kahoyng Sikomoro nga kuno mao ang gisak-an ni Sakeo aron makakita siya kang Cristo nga miagi, kay mubo man siya. Apan ang maong kahoy lisod katuohan nga ingon ka tigulang gikan pa sa panahon ni Cristo. Ang mga Arabo naghimo ug A sign nga mao kuno to ang kahoy ni Saqueo. Tets, matod pa ni Obispo Bataclan.
Gikan niining dapita nangadto kami sa dapit diin makita ang habog nga bukid diin gituohan nga gisulay si Cristo sa Yawa human siya magpuasa ug 40 ka adlaw. Ginganlan kini ug Temptation Mountain. Lisod adtuon. Dunay monasteryo sa taas sa mga Ortodoxo lang gihapon.
Gikan didto nangadto kami sa usa ka restauran-shop sa mga Arabo nga ginganlan ug Temptation Restaurant.
<b>Sapa sa Jordan</b>
Ang dalan paingon sa norte ngadto sa Dagat sa Galilea nag-abay sa Sapa sa Jordan. Gikan sa trak makita namo ang mga Bukid sa Gilboa ug Gilead nga nabantog na kaayo sa Kasulatan ug sa kasaysayan.
Sa dayon na namong abot sa Lanao sa Galilea, anaay dapit diin makalugsong ang mga <i>pilgrims</i> ngadto sa Sapa ug mahimo nga magpahumol sa tubig. Nanganaog kami ug didto duol sa tubig sa Jordan among gibungat pag-usab ang among panaad sa bunyag ug nanguros ako ginamit ang tubig sa Jordan.
<b>Magdala ug Tiberias</b>
Gikan sa pagbungat namo pag-usab sa among panaad nangadto kami paingon sa amihanan namidpid sa Dagat sa Galilea. Among naagian apan wala kami manganaog ang Magdala diin maggikan si Maria Magdalena ug ang Tiberias apan igo lang kami nga niagi. Naa sa Tiberias ang Hotel Gai Beach nga maoy among estahan.
<b>Tabgha: ang Dapit nga Gipadaghan ni Cristo ang Pan</b>
Miadto kami niining dapita nga adunay simbahan nga gibantayan sa mga Pilipino nga mga Benedictine Sisters. Gituohan nga mao kini ang dapit diin gipadaghan ni Cristo ang Pan ug ang Isda. Ang bato nga gibutangan ni Cristo sa Pan ug Isda anaa ubos sa altar sa simbahan. Human kami manan-aw niini, naniudto kami.
May pipila nga mi<i>order</i> sa Isda ni San Pedro. Matud pa ni Obispo Boy Bataclan, tilapia ra man to.
<b>Ang Lamesa ni Cristo</b>
Niadto kami niining dapita diin gituohan nga mipakita ang nabanhaw nga Ginoo ngadto sa mga apostoles nga nanagat. Ang dapit nga gigamit sa Ginoo sa pagsugba sa isda gibutangan na ug gamay nga kapilya. Nagmisa kami dinhi atubangan sa simbahan. Gibisitaan kini ni Papa Pablo Sexto sa iyang pag<i>pilgrimage</i> sa Balaang mga Dapit.
<b>Capernaum</b>
Amo kining gitan-aw, dapit diin nagpalabay ang Ginoo sa iyang kinabuhi nga publiko. Guba na kini karon. Ibabaw sa Balay sa Ugangan ni San Pedro gihimoan ug simbahan. Daghan ang mga guba nga mga bilding.
Human niini nangadto kami sa hotel ug nipahulay.
<b>Septiembre 10</b>
<b>Bukid sa Pagbulahan</b>
Human sa pamahaw nanayo kami paingon sa Bungtod diin gituohan nga si Cristo mihimo sa iyang <i>Sermón</i> nga nakainfluenciar pag-ayo sa pamuhatbuhat sa ginganlan ug <i>Western Civilization</i>. Niining dapita adunay nindot kaayong simbahan nga octagonal tungod sa walo ka pagbulahan.
Pag-abot namo duna nay usa ka grupo sa mga <i>pilgrims</i> nga nagmisa sa usa ka kilid sa gawas sa simbahan. Duna na say mga turista nga nagsuroysuroy. Nag-ilis kami para sa misa ug ako ang <i>main celebrant</i>. Si Bishop Romulo de la Cruz ang mihimo sa homilia.
Human sa misa palit na sad ug mga ginagmay nga mga <i>souvenirs</i>. Ug lain na usab nga botelya sa tubig nga tag usa ka dolar. Niining higayona summer pa ug init kaayo. Daghang singot apan dali ra kaayo mauga ug dili makadaot kaayo kon magbantay lang kay <i>dry</i> man ang weather, dili sama sa Pilipinas nga <i>sumid</i> ra kaayo.
<b>Cesarea Philippi</b>
Nangadto kami sa dapit diin gituohan nga miusab si Cristo sa ngalan ni Pedro gikan sa Simon, Anak ni Juan, ngadto sa Kephas kon Pedro ug gisaaran siya nga himuon nga sukaranan sa iyang simbahan. Kini ginganlan ug Cesarea Philippi.
Duol sa naguba nga Templo ni Pan nga gihimo sa mga Romanhon among gibasa ang Ebanghelyo nga nagsugid niining maong pagtahas kang Pedro. Ug nilibot kami sa mga <i>ruins</i> sa Templo.
<b>Golan Heights</b>
Nangadto kami sa Golan Heights nga gikuha sa mga Israelita gikan sa Siria sa gubat sa 1967. Kini tungod kay kinsa ang tag-iya niini mao may magkontrolar sa Lanao sa Galilea ug sa mga lungsod nga nag-alirong niini.
Among gilantaw ang utlanan sa Siria ug Israel. Anaay permanente nga mga tropa sa Tinipong Kanasoran (sa Austria ug sa Canada) nga maoy nagpahimo nga ang <i>ceasefire</i> magpadayon.
Paingon didto nakaagi kami ug mga settlements sa ginganlan ug mga DRUZE. Mga tawo kini kansang tinuohan walay nakahibalo kay dili man manawat ug mga makabig.
<b>Kibbutz</b>
Human sa paniudto nanakay ug namauli kami agi sa dalan paingon sa Damasco. Mao kini ang dalan nga gigamit ni San Pablo sa iyang paglutos sa mga unang mga kristianos didto sa Damasco. Latas sa Taytayan nga ginganlan ug Taytayan sa mga Anak nga Babaye ni Jakob.
Nangadto kami sa usa ka kibbutz. Ang kibbutz sama ra sa usa ka kooperatiba apan naglambigit sa tibuok kinabuhi ug banay sa mag-apil niini. Nakita namo ang nagkalainlaing mga sakop sa kibbutz nga pulos <i>busy</i>.
Daghan ang mga pangutana mahitungod sa ilang kinabuhi, apan wala kami makasultisulti uban kanila kay nangadto man dayon kami sa dagat.
<b>Sakaysakay sa Dagat sa Galilea</b>
Gikan sa Kibbutz nanakay kami ug usa ka gamay nga barko nga pang-<i>excursion</i>. Sa tungatunga sa dagat gibasa namo ang mga pasahe sa Ebanghelyo nga nagsaysay sa kinabuhi ni Cristo ug sa mga Apostoles nga may kalabutan sa ilang pagsakay sa sakayan o sa panagat.
<b>Diamond Industry</b>
Human manganaog gikan sa barko, nangadto kami sa himuanan ug mga brilliante o diamante, apan tungod kay pulos mga sakop sa Simbahan sa Mga Kabus wala kami mamalit ni bisan unsa. Gawas kang Monsenyor Bataclan nga mipalit ug kwentas para sa iyang Mama.
<b>Septiembre 11</b>
<b>Cana sa Galilea</b>
Buntag sayo nanakay kami sa trak ug gikan sa Hotel Gai Beach sa Tiberias nangadto kami paingon sa Kasadpan. Sa dalan naagian namo ang level sa dagat (<i>sea level</i>) mga doscientos ka metros ibabaw sa Dagat sa Galilea nga klaro kaayo nga makita ug nindot kaayong tan-awon kay nagdung-aw man kami sa maong lago ug sa usa ka <i>valley</i>. Kining maong <i>valley</i> taliwala sa duha ka mga bukid-bukid molahos kini ngadto sa Dagat sa Mediteraneo ug mao kiniy hinungdan ngano nga usahay dunay unos sa dagat sa Galilea tungod sa hangin nga moagi taliwala niining maong mga bukidbukid gikan sa Mediteraneo.
Nakita namo ang nagkalainlaing mga talan-awon nga nahilambigit na kaayo sa kasaysayan sa niining dapita nga gisaysay sa Balaang Kasulatan o sa Kasaysayan human sa panahon sa Ginoo. Nag-apil kini sa gubat sa mga Crusaders batok sa mga Muslim, sa gubat ni Gideon ug uban pa.








1







Title:Genesis (2)
<lbl>16</lbl> Nag-ingon siya sa babaye: Pagadaghanon ko sa hilabihan gayud ang imong mga kasakit ug ang imong mga pagpanamkon; ug sa may kasakit ikaw magapanganak ug mga anak; ug ang imong tinguha mao ang pagpangandoy sa imong bana, ug siya magabuot kanimo.
<lbl>17</lbl> Ug miingon siya kang Adam: Tungod kay gipatalinghugan mo ang tingog sa imong asawa, ug nagkaon ka sa kahoy nga gisugo ko kanimo sa pag-ingon: Dili ka magkaon niini: tinunglo ang yuta tungod kanimo; pinaagi sa kahago magakaon ka gikan niini sa tanang mga adlaw sa imong kinabuhi;
<lbl>18</lbl> Kini magapaturok usab kanimo ug mga sampinit ug mga kadyapa; ug magakaon ka sa mga hilamon sa kapatagan.
<lbl>19</lbl> Sa singot sa imong nawong magakaon ikaw sa tinapay, hangtud nga mopauli ka sa yuta; tungod kay gikan niini gikuha ikaw; kay abog ka, ug sa abog ikaw mopauli.
<lbl>20</lbl> Ug gihinganlan sa tawo ang ngalan sa iyang asawa si Eva, tungod kay siya mao ang inahan sa ngatanan nga adunay kinabuhi.
<lbl>21</lbl> Ug si Jehova nga Dios nagbuhat alang kang Adam ug sa iyang asawa mga sinina nga panit, ug iyang gibistihan sila.
<lbl>22</lbl> Ug miingon si Jehova nga Dios, Ania karon, ang tawo nahimo nga ingon nga usa kanato, sa pagkahibalo sa maayo ug sa dautan; ug karon, tingali unya ituy-od niya ang iyang kamot ug mokuha usab sa kahoy sa kinabuhi, ug mokaon, ug mabuhi sa gihapon-
<lbl>23</lbl> Tungod niini gihinginlan siya ni Jehova nga Dios gikan sa tanaman sa Eden, aron sa pag-uma sa yuta nga gikuhaan kaniya.
<lbl>24</lbl> Busa gipapahawa niya ang tawo, ug gibutang niya sa may silangan sa tanaman sa Eden ang mga querubin, ug ang siga sa usa ka espada nga nagalisoliso, aron sa pagbantay sa dalan sa kahoy sa kinabuhi.
Chapter 4 - Genesis
<lbl>1</lbl> Ang tawo miila kang Eva nga iyang asawa; ug kini nanamkon ug nag-anak kang Cain, ug miingon: Nakabaton ako ug usa ka lalake tungod sa panabang ni Jehova.
<lbl>2</lbl> Ug unya usab nag-anak siya kang Abel nga iyang igsoon. Ug si Abel magbalantay sa mga carnero; apan si Cain mag-uuma sa yuta.
<lbl>3</lbl> Ug sa nagairog ang panahon, nahitabo nga si Cain nagdala gikan sa mga abut sa yuta usa ka halad kang Jehova.
<lbl>4</lbl> Ug si Abel nagdala usab sa mga panganay sa iyang mga carnero ug sa mga matambok niini ug gitamod ni Jehova si Abel, ug ang iyang halad.
<lbl>5</lbl> Apan kang Cain ug sa iyang hatad wala siyay pagtamod. Ug nangisog si Cain sa hilabihan gayud, ug nangil-ad ang iyang panagway. 
<lbl>6</lbl> Ug si Jehova miingon kang Cain: Nganong nasuko ikaw, ug nganong nagngil-ad ang imong panagway?
<lbl>7</lbl> Kong maayo ang imong gibuhat, kini dili ba pagadayegon? Ug kong dili ka magbuhat ug maayo, ang sala nagahay-ad sa ganghaan; ug kanimo mamao ang iyang tinguha; apan ikaw magabuot niini.
<lbl>8</lbl> Ug namulong si Cain kang Abel nga iyang igsoon. Ug nahitabo, nga sa didto sila sa kapatagan, si Cain mitindog batok kang Abel nga iyang igsoon, ug iyang gipatay siya.
<lbl>9</lbl> Ug miingon si Jehova kang Cain, Hain si Abel nga imong igsoon? Ug mitubag siya, Ambut: magbalantay ba ako sa akong igsoon?
<lbl>10</lbl> Ug miingon siya, Unsa ang gibuhat mo? Ang tingog sa dugo sa imong igsoon nagatu-aw kanako gikan sa yuta.
<lbl>11</lbl> Ug karon tinunglo ikaw sa yuta, nga nagbuka sa iyang baba sa pagdawat sa dugo sa imong igsoon gikan sa imong kamot;
<lbl>12</lbl> Sa diha nga magauma ikaw sa yuta, dili na kini magahatag kanimo sa iyang kusog; magalaaglaag ug magadumuloong ikaw sa yuta.
<lbl>13</lbl> Ug miingon si Cain kang Jehova, Ang akong silot labi nang daku kay sa akong mamaantus.
<lbl>14</lbl> Ania karon ginaabug mo ako niining adlawa gikan sa nawong sa yuta, ug ako magatago gikan sa imong atubangan; magalaaglaag ug magadumuloong ako sa yuta ug mahitabo nga bisan kinsa ang makakita kanako, mopatay kanako.
<lbl>15</lbl> Ug si Jehova miingon kaniya: Sa tungod niana bisan kinsa nga magapatay kang Cain, ang panimalus ipahamtang kaniya sa pito ka pilo. Ug gibutangan ni Jehova ug patik si Cain aron siya dili pagapatyon ni bisan kinsa nga makakita kaniya.
<lbl>16</lbl> Ug mipahawa si Cain sa atubangan ni Jehova, ug mipuyo sa yuta sa Nod sa silangan sa Eden.
<lbl>17</lbl> Ug giila ni Cain ang iyang asawa, ug kini siya nanamkon ug nag-anak kang Enoch; ug nagtukod siya ug usa ka lungsod ug gihinganlan niya ang ngalan sa lungsod nga sunod sa ngalan sa iyang anak nga Enoch.
<lbl>18</lbl> Ug kang Enoch natawo si Irad, ug si Irad nanganak kang Mehujael, ug si Mehujael nanganak kang Methusael, ug si Methusael nanganak kang Lamech.
<lbl>19</lbl> Ug mikuha si Lamech alang kaniya duruha ka asawa; ang ngalan sa usa mao si Ada, ug ang ngalan sa usa si Zilla.
<lbl>20</lbl> Ug si Ada nanganak kang Jabal, nga mao ang amahan sa mga nagapuyo sa mga balongbalong, ug may mga hayup.
<lbl>21</lbl> Ug ang ngalan sa iyang igsoon mao si Jubal, siya mao ang amahan sa tanan nga mga nagatogtog sa alpa ug sa flauta.
<lbl>22</lbl> Ug si Zilla usab nanganak kang Tubal-Cain nga magsasalsal sa tanang galamiton nga tumbaga ug puthaw; ug ang igsoon nga babaye ni Tubal-Cain mao si Naama.
<lbl>23</lbl> Ug si Lamech miingon sa iyang mga asawa: Ada ug Zilla, patalinghugi ninyo ang akong tingog; kamo nga mga asawa ni Lamech, patalinghugi ninyo ang akong pakigpulong; kay gipatay ko ang usa ka tawo tungod sa pagsamad kanako ug usa ka batan-on tungod sa pagbun-og kanako:
<lbl>24</lbl> Kong sa pito ka pilo pagapanimalusan si Cain, si Lamech sa pagkamatuod pagapanimalusan ug kapitoan ug pito ka pilo.
<lbl>25</lbl>Ug giila pag-usab ni Adam ang iyang asawa, ug kini nanganak ug usa ka anak nga lalake, ug gitawag niya ang iyang ngalan si Seth; kay ang Dios, miingon siya, naga tudlo kanako ug usa ka kaliwat nga ilis ni Abel, nga gipatay ni Cain.
<lbl>26</lbl> Ug kang Seth usab natawo ang usa ka anak nga lalake; ug gitawag niya ang iyang ngalan si Enos. Unya ang mga tawo nanagsugod sa pagtawag sa ngalan ni Jehova.


Chapter 5 - Genesis
<lbl>1</lbl> Kini mao ang basahon sa mga kaliwatan ni Adam. Sa adlaw nga gibuhat sa Dios ang tawo, sa kasama sa Dios siya gibuhat niya.
<lbl>2</lbl> Lalake ug babaye iyang gibuhat sila; ug gipanalanginan sila, ug gitawag niya ang ngalan nila ug Adam sa adlaw sa pagbuhat kanila.
<lbl>3</lbl> Ug nakadangat si Adam ug usa ka gatus ug katloan ka tuig ug nanganak ug usa ka anak nga lalake nga liwat kaniya, ingon sa iyang dagway, ug nagtawag sa iyang ngalan si Seth.
<lbl>4</lbl> Ug ang mga adlaw ni Adam, sa human siya manganak kang Seth, walo ka gatus ka tuig; ug nanganak siya ug mga anak nga lalake ug mga anak nga babaye.
<lbl>5</lbl> Ug ang tanan nga mga adlaw sa kinabuhi ni Adam siyam ka gatus ug katloan ka tuig, ug namatay siya.
<lbl>6</lbl> Ug nakadangat si Seth ug usa ka gatus ug lima ka tuig, ug nanganak kang Enos.
<lbl>7</lbl> Ug si Seth sa human manganak kang Enos, nakadangat ug walo ka gatus ug pito ka tuig; ug nanganak siya ug mga anak nga lalake ug mga anak nga babaye.
<lbl>8</lbl> Ug ang tanan nga mga adlaw ni Seth siyam ka gatus ug napulo ug duha ka tuig, ug namatay siya.
<lbl>9</lbl> Ug nakadangat si Enos ug kasiyaman ka tuig ug nanganak kang Cainan.
<lbl>10</lbl> Ug si Enos sa human manganak kang Cainan, nakadangat ug walo ka gatus ug napulo ug lima ka tuig; ug nanganak ug mga anak nga lalake ug mga anak nga babaye.
<lbl>11</lbl> Ug ang tanan nga mga adlaw ni Enos, siyam ka gatus ug lima ka tuig, ug namatay siya.
<lbl>12</lbl> Ug nakadangat si Cainan ug kapitoan ka tuig ug nanganak kang Mahalaleel.
<lbl>13</lbl> Ug si Cainan sa human manganak kang Mahalaleel, nakadangat ug walo ka gatus ug kap-atan ka tuig; ug nanganak ug mga anak nga lalake ug mga anak nga babaye.
<lbl>14</lbl> Ug ang tanan nga mga adlaw ni Cainan siyam ka gatus ug napulo ka tuig, ug namatay siya.
<lbl>15</lbl> Ug si Mahalaleel nakadangat ug kan-uman ug lima ka tuig, ug nanganak kang Jared.
<lbl>16</lbl> Ug si Mahalaleel sa human manganak kang Jared, nakadangat ug walo ka gatus ug katloan ka tuig; ug nanganak ug mga anak nga lalake ug mga anak nga babaye.
<lbl>17</lbl> Ug ang tanan nga mga adlaw ni Mahalaleel, walo ka gatus kasiyaman ug lima ka tuig, ug namatay siya.
<lbl>18</lbl> Ug si Jared nakadangat ug usa ka gatus ug kan-uman ug duha ka tuig, ug nanganak kang Henoch.
<lbl>19</lbl> Ug si Jared, sa human manganak kang Henoch, nakadangat ug walo ka gatus ka tuig; ug nanganak ug mga anak nga lalake ug mga anak nga babaye.
<lbl>20</lbl> Ug ang tanan nga mga adlaw ni Jared siyam ka gatus kan-uman ug duha ka tuig, ug namatay siya. 
<lbl>21</lbl> Ug si Henoch nakadangat ug kan-uman ug lima ka tuig, ug nanganak kang Mathusalam. 
<lbl>22</lbl> Ug naglakaw si Henoch kuyog sa Dios sa human siya manganak kang Mathusalam, ug totolo ka gatus ka tuig; ug nanganak ug mga anak nga lalake ug mga anak nga babaye. 
<lbl>23</lbl> Ug ang tanan nga mga adlaw ni Henoch midangat ug totolo ka gatus ug kan-uman ug lima ka tuig.
<lbl>24</lbl> Ug si Henoch naglakaw uban sa Dios, ug nawala siya, kay gikuha siya sa Dios.
<lbl>25</lbl> Ug nakadangat si Mathusalam ug usa ka gatus kawaloan ug pito ka tuig, ug nanganak kang Lamech.
<lbl>26</lbl> Ug si Mathusalam, sa human manganak kang Lamech, nakadangat ug pito ka gatus kawaloan ug duha ka tuig; ug nanganak siya ug mga anak nga lalake ug mga anak nga babaye.
<lbl>27</lbl> Ug ang tanan nga mga adlaw ni Mathusalam siyam ka gatus kan-uman ug siyam ka tuig, ug namatay siya.
<lbl>28</lbl> Ug nakadangat si Lamech ug usa ka gatus kawaloan ug duha ka tuig, ug nanganak ug usa ka anak nga lalake;
<lbl>29</lbl> Ug gitawag niya ang iyang ngalan si Noe nga nagaingon: Kini siya magalipay kanato sa atong buhat, ug sa kabudlay sa atong mga kamot, nga moabut tungod sa yuta nga gitunglo ni Jehova.
<lbl>30</lbl> Ug si Lamech sa human siya manganak kang Noe, nakadangat ug lima ka gatus kasiyaman ug lima ka tuig; ug nanganak ug mga anak nga lalake ug mga anak nga babaye.
<lbl>31</lbl> Ug ang tanan nga mga adlaw ni Lamech pito ka gatus kapitoan ug pito ka tuig ug namatay siya.
<lbl>32</lbl> Ug ang panuigon ni Noe lima ka gatus ka tuig, ug nanganak siya kang Sem, Cham, ug Japhet.

Chapter 6 - Genesis
<lbl>1</lbl> Ug nahitabo, sa misugod pagdaghan ang mga tawo sa ibabaw sa nawong sa yuta, ug may nangatawo kanila nga mga anak nga babaye,
<lbl>2</lbl> Nga sa pagkakita sa mga anak nga lalake sa Dios nga ang mga anak nga babaye sa mga tawo nga sila mga maanyag, nangasawa sila sa tanan nilang napili.
<lbl>3</lbl> Ug miingon si Jehova: Ang Akong Espiritu dili makiglalis sa gihapon sa tawo, kay siya unod; apan ang iyang mga adlaw magausa ka gatus ug kaluhaan ka tuig.
<lbl>4</lbl> Niadtong mga adlawa dihay mga higante sa yuta; ug sa human usab niini sa nahaduol ang mga anak nga lalake sa Dios sa mga anak nga babaye sa mga tawo, ug nanagpanganak sila; kini sila mao ang mga maisug nga tawo sa karaang panahon, ang mga tawo nga bantugan.
<lbl>5</lbl> Ug nakita ni Jehova ang pagkadautan sa tawo sa yuta daku, ug nga ang tanang pagpalandong sa mga hunahuna sa iyang kasingkasing lonlon mga kadautan lamang gihapon.
<lbl>6</lbl> Ug kini nakapabasul kang Jehova nga gibuhat niya ang tawo sa yuta, ug nakapasubo kini kaniya sa iyang kasingkasing.
<lbl>7</lbl> Ug miingon si Jehova: Pagalaglagon ko gikan sa nawong sa yuta ang tawo nga akong gibuhat; sukad sa tawo hangtud sa mga mananap ug hangtud sa mga butang nanagkamang sa yuta, ug sa mga langgam sa kalangitan; kay kini nakapabasul kanako nga gibuhat ko sila.
<lbl>8</lbl> Apan si Noe nakakaplag ug kahamuot sa mga mata ni Jehova.
<lbl>9</lbl> Kini mao ang mga kaliwatan ni Noe: si Noe maoy usa ka tawo nga matarung ug hingpit sa iyang mga kaliwatan. Si Noe nagalakaw uban sa Dios.








4







Title:Lucas (4)
   <lbl>49</lbl> Ang nakabati, apan wala mobuhat, mahisama sa nagtukod og balay ibabaw sa yuta nga walay pundasyon. Sa pag-abot sa baha gibanlas ni ug natumba dayon. Dako kaayo ang kadaot sa maong balay.'" 
   
   Ang pagtoo sa mga pagano 
   (<lbl>Mc 8:5</lbl>; <lbl>Jn 4:46</lbl>)
   <b><lbl>7 •</lbl></b> <lbl>1</lbl> Human ikatudlo ni Jesus kining tanan, misulod siya sa Cafarnaum. <lbl>2</lbl> May kapitan didto kansang katabang nagmasakiton ug hapit na mamatay. Mahal niya ang katabang. <lbl>3</lbl> Sa pagkabati sa kapitan bahin ni Jesus, nagsugo siyag mga magulang sa mga Judio aron paghangyo ni Jesus sa pagduaw ug pag-ayo sa katabang. <lbl>4</lbl> Nangadto ang mga magulang kang Jesus ug dihadiha gihangyo siya, kay may katakos man ang kapitan: <lbl>5</lbl> "Nahigugma siya sa atong katawhan ug gitukoran tag sinagoga." 
   <lbl>6</lbl> Miuban si Jesus. Sa duol na ang balay, nagsugo na sab ang kapitan sa mga higala sa pagsulti: "Ginoo, ayaw nag hasol; dili ko takos nga mopadayon nimo sa akong balay. <lbl>7</lbl> Mao gani nga wala pod ko moduol nimo. Sa imong sugo, mamaayo ang akong sulugoon. <lbl>8</lbl> May katungdanan ko, ug mga sakop nga sundalo. Kon sugoon ko ang usa: 'Pahawa diha,' mopahawa siya; ug ang uban: 'dali ngari,' ug moduol sila. Kon moingon ko: 'himoa ni,' sa akong sulugoon, iya ning buhaton. 
   <lbl>9</lbl> Sa pagkadungog ini, midayeg niya si Jesus ug milingi sa nagsunod unya, miingon: "Sultihan tamo, bisan gani sa Israel wala ko makakita og samang pagtoo! <lbl>10</lbl> Sa pagbalik sa balay sa mga sinugo, nakita nila nga naayo na ang katabang. 
   
   Gibanhaw ang anak sa byuda 
   <lbl>• 11</lbl> Unya, miadto si Jesus sa lungsod nga gitawag og Naim uban sa mga tinun-an ug sa daghang tawo. <lbl>12</lbl> Sa hapit na sila moabot sa ganghaan sa lungsod, mao poy paggawas sa mga tawo nga nagdalag minatay - ang bugtong anak nga lalaki sa usa ka byuda nga gikuyogan sa daghang tawo sa lungsod. 
   <lbl>13</lbl> Sa pagkakita ini ni Jesus, naluoy ang Ginoo ug miingon: "Ayawg hilak." <lbl>14</lbl> Miduol siya ug mihikap sa lungon; mihunong sab ang nangyayong. Ug miingon siya: "Batan-on, nagmando ko nimo, bangon!" <lbl>15</lbl> Milingkod ang patay ug misugod pagsulti; ug gitugyan siya ni Jesus sa inahan. <lbl>16</lbl> Nangalisang ang tanan, ug midayeg sa Diyos sa pag-ingon: "Mitungha kanato ang halangdong propeta, ug miduaw ang Diyos sa iyang katawhan." <lbl>17</lbl> Mikaylap ang maong balita mahitungod niya sa tibuok yuta sa mga Judio, ug sa kasikbit nga kayutaan.
   
   Gitubag si Juan Bautista 
   (<lbl>Mt 11:2</lbl>)
   <lbl>• 18</lbl> Gibalitaan si Juan sa iyang mga tinun-an ining tanan. Busa, nagtawag siyag duha nila <lbl>19</lbl> nga iyang gipaadto sa Ginoo aron pagpangutana: "Ikaw na ba ang umaabot o maghulat pa mi sa lain?" <lbl>20</lbl> Kining mga tawhana miadto ni Jesus ug miingon: "Gipaanhi mi ni Juan Bautista aron pagpangutana: "Ikaw na ba ang moabot o maghulat pa mi sa lain?" 
   <lbl>21</lbl> Anang gutloa, daghan siyag giayo nga masakiton, mga dunay balatian ug daotang espiritu, ug gitagaan niyag kahayag ang mga buta. <lbl>22</lbl> Busa, mitubag siya: "Balik mo ug suginli si Juan sa inyong nakita ug nadungog: ang buta nakakita, ang bakol nakalakaw, nalimpyo ang sanlahon, nakadungog ang bungol, nabuhi ang mga patay, ug nawali ang Maayong Balita sa mga kabos. <lbl>23</lbl> Bulahan ang makasugat nako, apan dili alang sa ilang pagkapukan." 
   <lbl>• 24</lbl> Sa nakalakaw na ang sinugo, misugod si Jesus pagsulti sa mga tawo mahitungod ni Juan: "Unsay giadto ninyo sa disyerto? Bagakay bang gikusokuso sa hangin? <lbl>25</lbl> Unsay nakita ninyo? Lalaking nindot og bisti? Naa sa mga palasyo ang nindot og bisti ug nagkaon sa lamiang pagkaon. <lbl>26</lbl> Unsa ba gyod ang inyong giadto? Propeta? Oo. Ingnon tamo, labaw kaayo kay sa propeta. <lbl>27</lbl> Kay si Juan ang gihisgotan sa Kasulatan: Akong gipauna nimo ang akong mensahero aron pag-andam sa dalan sa imong atubangan. 
   <lbl>28</lbl> Sultihan tamo, walay makalabaw ni Juan sa tanang anak sa babaye, apan labaw niya ang labing gamay sa Gingharian sa Diyos." 
   <lbl>29</lbl> Giila ang Diyos sa nakadungog niya bisan gani sa mga kobrador sa buhis. Ug gibunyagan sila sa bunyag ni Juan. <lbl>30</lbl> Apan gisalikway sa mga Pariseo ug magtutudlo sa Balaod ang kabubut-on sa Diyos. Wala sila mag- pabunyag. 
   <lbl>31</lbl> Unya, miingon ang Ginoo: "Kang kinsa ko ikatandi ang katawhan sa atong panahon? Sa unsa sila mahisama? <lbl>32</lbl> Sama sila sa mga bata nga nanglingkod sa merkado. Nangreklamo ang uban: 'Nagtugtog mi sa plawta alang ninyo, ug wala mo mosayaw. Nanganta mig awit nga masulob-on ug wala mo mohilak.' 
   <lbl>33</lbl> Hinumdumi si Juan: wala siya mokaon og pan ni moinom og bino, ug miingon mo 'may daotan siyang espiritu!' <lbl>34</lbl> Miabot ang anak sa tawo nga mikaon ug miinom, ug miingon mo: 'kining tawhana laog ug palahubog, amigo sa mga kobrador sa buhis ug makasasala!' <lbl>35</lbl> Apan, ang mga anak sa kaalam nakaila sa iyang buhat." 
   
   Si Jesus, ang babaye ug ang Pariseo 
   <lbl>• 36</lbl> Gidapit si Jesus sa usa ka Pariseo aron pagpakigsalo niya. Misulod siya sa balay ug milingkod sa sopa aron mokaon. <lbl>37</lbl> May babaye adtong dapita nga giilang makasasala. Sa pagkabati niya nga naa si Jesus sa balay sa Pariseo, miadto siya nga nagdalag pahumot sa tibod nga alabastro. <lbl>38</lbl> Mibarog siya sa likod, sa may tiilan ni Jesus ug mihilak. Sa luha gihugasan niya ang tiil ni Jesus, ug gipahiran sa buhok unya, gihagkan ug gidihogan sa pahumot. 
   <lbl>39</lbl> Sa pagkakita ini sa Pariseo, nanaway siya, nga naghunahuna sa kaugalingon: "Kon propeta pa siya masayran unta niyag kinsa ni, ug unsang klaseha sa pagkababaye ang mihikap niya - makasasala!" 
   <lbl>40</lbl> Apan misulti si Jesus: "Simon, may isulti ko nimo." Mitubag siya: "Magtutudlo, sulti." <lbl>41</lbl> Miingon siya: "May duha nga nangutang sa tigpautang. 5,000 nga salapi ang utang sa primero ug 50 ang sa ikaduha. <lbl>42</lbl> Apan wala silay ikabayad. Busa, gipasaylo silang duha. Karon, sultihi ko, kinsa nila ang mas magmahal niya? 
   <lbl>43</lbl> Mitubag si Simon: "Alang nako, ang gipasaylog mas dako." Giingnan siya ni Jesus: "Husto ka." <lbl>44</lbl> Milingi siya sa babaye ug miingon kang Simon: "Nakakita ka ba ining babayehana? Misulod ko sa inyong balay ug wala ka mohatag og tubig alang sa akong tiil, apan gihugasan niya sa luha ang akong tiil, ug gipahiran sa buhok. <lbl>45</lbl> Wala ko nimo hagki, apan sukad sa iyang pagsulod wala siya mohunong paghalok sa akong tiil. <lbl>46</lbl> Wala mo dihogig lana ang akong ulo, apan gibuboan niyag agwa ang akong tiil. <lbl>47</lbl> Busa, ingnon tikaw, gipasaylo na ang daghan niyang sala, kay dako ang iyang pagmahal. Ang nagmahal og gamay, gamay ra pod og gipasaylo. 
   <lbl>48</lbl> Miingon si Jesus sa babaye: "Gipasaylo na ang imong mga sala." <lbl>49</lbl> Naghunahuna ang diha uban niya sa lamesa: "Nanamastamas siya sa pagpasaylo sa mga sala!" <lbl>50</lbl> Apan miingon si Jesus sa babaye: "Giluwas ka sa imong pagtoo! Lakaw nga malinawon." 
   
   <b><lbl>8 •</lbl></b> <lbl>1</lbl> Unya, milibot si Jesus sa kada lungsod ug nasod nga nanudlo ug nagwali sa maayong balita sa Gingharian sa Diyos. Miuban niya ang 12, <lbl>2</lbl> ug pipila ka babaye naayo niya sa daotang espiritu ug sa ubang sakit: Si Maria, ang gitawag og Magdalena nga gibiyaan sa pito ka demonyo, <lbl>3</lbl> si Juana nga asawa ni Kusa, sinaligan ni Herodes, si Susana ug uban pang nag-alagad niya sa ilang katigayonan. 
   
   Ang sambingay sa mamumugas 
   (<lbl>Mc 4:1</lbl>; <lbl>Mt 13:1</lbl>)
   <lbl>4</lbl> Misulti si Jesus og usa ka sambingay alang sa daghang tawo nga nangadto niya gikan sa nagkalainlaing lungsod. 
   <lbl>5</lbl> "Migawas ang mamumugas aron mamugas. Sa pagpamugas, may binhi nga nahulog sa daplin sa dalan nga gitunobtunoban unya, gipanuhak sa mga langgam. <lbl>6</lbl> Ang uban nahulog sa kabatohan; dihang migitib na ni nalaya dayon, kay wala may tubig. <lbl>7</lbl> Ang uban nahulog sa katunokan nga mitubo dungan sa mga sagbot nga tunokon ug gituok ra pod sa mga tunok. <lbl>8</lbl> Ug ang uban nahulog sa maayong yuta ug mitubo, ug mibungag 100 ka pilo." Misinggit siya sa pag-ingon: "Kon may dalunggan mo, pamati."
   <lbl>• 9</lbl> Gipangutana siya sa iyang mga tinun-an unsay gipasabot sa maong sambingay. <lbl>10</lbl> Si Jesus mitubag: "Gihatagan mo sa higayon sa pagpakasayod sa misteryo sa Gingharian sa Diyos. Sa uban gihatag ni pinaagi sa mga sambingay, aron sa pagtan-aw, dili sila makakita ug sa pagpamati, dili makasabot. <lbl>11</lbl> Mao ni ang ipasabot sa sambingay: 
   Ang liso mao ang pulong sa Diyos. <lbl>12</lbl> Ang nahulog sa daplin sa dalan nakadungog sa pulong, apan miabot ang yawa ug gisakmit ni sa ilang kasingkasing aron dili sila motoo ug maluwas. <lbl>13</lbl> Ang nahulog sa kabatohan nakadungog sa pulong nga malipayon, apan wala ni mogamot. Mitoo silag kadyot, apan nahulog sa panulay. <lbl>14</lbl> Ang nahulog sa katunokan nakadungog sa pulong ug mitubo, apan gituok dayon sa mga kabalisa, bahandi ug kahilayan sa kinabuhi ug wala makapamunga. <lbl>15</lbl> Ang maayong yuta midawat sa pulong sa Diyos ug miamping ini sa makiangayon ug maayong kasingkasing, ug namunga sa gitakdang panahon. 
   <lbl>16</lbl> Walay magdagkot og suga nga unya, takloban sa nigo, o kaha ibutang ilalom sa higdaanan. Hinunoa, ibutang ni sa patonganan aron makita sa mosulod ang kahayag. <lbl>17</lbl> Walay tinagoan nga dili ibutyag; walay sikreto nga dili mahibaloan ug maklaro. <lbl>18</lbl> Hinunoa, pagmatngon sa inyong pagpaminaw, kay ang duna dungagan pa ang iyaha ug ang wala, bisan ang gitoohan niyang iyaha, kuhaon. 
   
   Ang inahan ug mga igsoon 
   (<lbl>Mc 3:31</lbl>; <lbl>Mt 12:46</lbl>)
   <lbl>• 19</lbl> Unya, ang inahan ug mga paryenti ni Jesus miadto niya, apan dili sila makaduol tungod sa panon sa katawhan. <lbl>20</lbl> Busa, gisultihan siya: "Ang imong inahan ug mga igsoon naa sa gawas, ug buot makigkita nimo." <lbl>21</lbl> Si Jesus mitubag: "Ang akong inahan ug mga igsoon mao ang naminaw sa pulong sa Diyos ug nagtuman ini. 
   
   Gipakalma ang unos 
   (<lbl>Mc 4:35</lbl>; <lbl>Mc 8:18</lbl>)
   <lbl>22</lbl> Usa ana ka adlaw, si Jesus miluwan sa sakayan uban sa mga tinun-an, ug miingon: "Manabok ta sa pikas bahin sa lanaw." Ug namyahe sila. <lbl>23</lbl> Sa ilang paglawig nakatulog si Jesus ug kalit lang nga miunos. Napuno sa tubig ang sakayan ug misugod pag-unlod. Namiligro sila. <lbl>24</lbl> Unya, giduol siya sa mga tinun-an, gipukaw ug giingnan: "Magtutudlo! Magtutudlo! Hapit na ta malunod." Mibangon si Jesus ug mibadlong sa hangin ug dagkong balod. Mikalma dayon ang unos ug nalinaw. 
   <lbl>25</lbl> Si Jesus miingon: "Hain man ang inyong pagtoo?" Nangahadlok sila, nakurat ug nag-ingnanay: "Kinsay makahimo ini? Tan-awa, gimandoan niya ang hangin ug ang dagat, ug mituman ni!" 
   
   Ang giyawaan ug mga baboy 
   (<lbl>Mc 5:1</lbl>; <lbl>Mt 8:28</lbl>)
   <lbl>26</lbl> Si Jesus ug ang iyang mga tinun-an miabot sa nasod sa Gerasenos, atbang sa Galilea. <lbl>27</lbl> Sa paglusad ni Jesus, may misugat niyang lalaki gikan sa lungsod nga dugay nang giyawaan, hubo ug wala magpundo sa balay. Nagpuyo siya sa mga lubnganan. 
   <lbl>28</lbl> Sa pagkakita niya ni Jesus miluhod siya ug mihapa sa atubangan unya, misinggit: "Unsay tuyo mo nako, Jesus, anak sa Labawng Makagagahom nga Diyos? Magpakiluoy ko; ayaw kog sakita," <lbl>29</lbl> kay si Jesus misugo man sa yawa sa pagbiya sa maong tawo. Bisag kadenahan pa ang tiil putlon ang kadena ug taralon siya sa yawa ngadto sa kamingawan.
   <lbl>30</lbl> Gipangutana siya ni Jesus: "Kinsay imong ngalan?" Mitubag ni: "Panon, kay daghan ang yawa nga misulod nako." <lbl>31</lbl> Nagpakiluoy sila ni Jesus nga dili itambog sa kailadman. <lbl>32</lbl> Mihangyo sila nga tugtan pagsulod sa mga baboy nga nangaon sa kilid sa bukid, ug mitugot si Jesus. <lbl>33</lbl> Gibiyaan dayon sa yawa ang tawo ug misulod sa mga baboy nga nanagan sa pangpang, nangambak sa lanaw ug nalumos. 
   <lbl>34</lbl> Sa pagkakita ini sa nag-atiman sa mga baboy nanglayas sila ug nangadto sa lungsod ug sa bukid nga nagsangyaw sa maong balita. <lbl>35</lbl> Nanggawas ang mga tawo aron pagsusi, ug nangabot kang Jesus. Nakita nila nga naglingkod sa tiilan ang tawong giguwaan sa yawa, nga nagbisti ug maayo na. Ug nahadlok sila. <lbl>36</lbl> Gisaysay kanila sa nakasaksi giunsa pag-ayo ni Jesus ang giyawaan. <lbl>37</lbl> Nahadlok pag-ayo ang mga Geraseno ug mihangyo ni Jesus sa pagbiya. Busa, misakay si Jesus sa bangka ug mipauli.
   <lbl>38</lbl> Nagpakiluoy pod ni Jesus ang lalaking giguwaan sa yawa sa pag-uban, apan gipapauli siya ni Jesus ug giingnan: <lbl>39</lbl> "Pauli sa imong pamilya. Sultihi sila sa gibuhat sa Diyos. Mipauli ang lalaki ug misulti sa tibuok lungsod sa gihimo kaniya ni Jesus. 








1







Title:Galasya
   <lbl>15</lbl> Apan usa ka adlaw gitawag ko sa Diyos tungod sa dako niyang gugma. Gipili ko niya gikan pa sa sabakan sa akong inahan. <lbl>16</lbl> Nahimuot siya pagpadayag nako sa iyang anak nga ipaila ko sa kanasorang pagano. Wala ko magpakitambag og tawo; <lbl>17</lbl> ni moadto sa Jerusalem aron makigkita sa mga apostol nga una pa nako. Miadto dayon ko sa Arabia; unya, mibalik sa Damasco. <lbl>18</lbl> Human sa tulo ka tuig, miadto ko sa Jerusalem aron makigkita ni Pedro nga akong gikuyogan sulod sa 15 ka adlaw. <lbl>19</lbl> Apan wala koy nakita nga laing apostol gawas ni Jaime, ang igsoon sa Ginoo. <lbl>20</lbl> Nagsulti ko ining tanan atubangan sa Diyos, ug sayod siya nga matuod ni. 
   <lbl>21</lbl> Unya, miadto ko sa Siria ug Cilicia. <lbl>22</lbl> Ang mga simbahan ni Cristo sa Juda wala makaila nako. <lbl>23</lbl> Nakadungog lang sila: "Ang naggukod nato kaniadto nagwali na sa pagtoo nga buot niyang gun-obon." <lbl>24</lbl> Gidayeg nila ang Diyos tungod nako. 
   
   Si Pablo uban sa mga Apostol
   <lbl><b>2•</b></lbl> <lbl>1</lbl> Human sa 14 ka tuig, mibalik ko sa Jerusalem kuyog ni Bernabe ug Tito. <lbl>2</lbl> Agig pagsunod sa usa ka rebelasyon, giladlad ko sa ilang atubangan ang Ebanghelyo nga akong gisangyaw sa mga pagano. Nakigkita sab ko sa pamunoan nga ako ra, basig ang akong gibuhat o nabuhat dili mao. <lbl>3</lbl> Apan wala nila ipatuman ang pagpatuli, bisan gani ni Tito nga Griyego ug akong kauban. <lbl>4</lbl> Dihay pipila ka manunugok ug mini nga mga igsoon nga naniid aron masayran giunsa nato pagpuyo ang kagawasan nga gihatag ni Cristo. Buot nila nga maulipon ta sa Balaod, <lbl>5</lbl> apan midumili mi, aron dili mo mawad-an sa kamatuoran sa Ebanghelyo. 
   <lbl>6</lbl> Ang uban, ang mas tinamod nga mga lider, bahalag unsa sila kaniadto: ang Diyos nga wala mag-agad sa kahimtang sa tawo, wala mohatag og bag-ong mga lagda. <lbl>7</lbl> Giila nila nga akoy gitugyanan sa pagsangyaw sa Maayong Balita sa kanasorang pagano. <lbl>8</lbl> Ingon nga gihimo niya si Pedro nga apostol sa mga Judio, gihimo pod ko niya nga apostol sa mga pagano. 
   <lbl>9</lbl> Si Jaime, Pedro ug Juan miila sa mga grasya nga gihatag kanako sa Diyos. Ang giilang mga haligi sa simbahan milamano nako ug ni Bernabe, timailhan sa among pagkahugpong. Nangadto mi sa mga pagano ug sila sa mga Judio. <lbl>10</lbl> Usa ra ka butang ang ilang gihangyo namo: Hinumdoman namo ang kakabos sa kaigsoonan sa Jerusalem. Busa, ako ning giatiman aron mabuhat. 
   
   Ang pagkigbangi ni Pedro
   <lbl>•11</lbl> Sa pag-adto ni Kefas sa Antioquia, nakigharong ko niya, kay angayan siyang basolon. <lbl>12</lbl> Sa wala pa mangabot ang mga paryenti ni Jaime nakigsalo siyag pangaon sa dili Judio. Apan sa pag-abot nila, mipahilayo siya ug wala na makighugoyhugoy nila. Nahadlok siya sa mga grupo sa Judeo. <lbl>13</lbl> Ang ubang Judio misunod sa iyang pagpakaaron-ingnon. Bisan si Bernabe nalibog. <lbl>14</lbl> Dihang nakita nako nga wala sila magbuhat sa husto pinasubay sa kamatuoran sa Ebanghelyo, akong giingnan si Kefas atubangan sa kadaghanan: kon kamong mga Judio miuyon pagpuyo daw dili Judio, hiniklin ang mga batasan sa mga Judio, nganong pugson man ninyo karon ang dili Judio sa pagpuyo nga daw Judio? 
   <lbl>•15</lbl> Mga Judio mi sukad sa among pagkatawo, dili mga paganong makasasala. <lbl>16</lbl> Apan nasayod mi nga ang tawo dili matarong ug mabalaan pinaagi sa pagtuman sa Balaod kondili sa pagtoo kang Cristo Jesus. Busa, mitoo mi ni Cristo Jesus aron makadawat sa tinuod nga katarong gumikan sa among pagtoo, dili sa buluhaton sa Balaod. Ang makapasuod sa tawo tali sa Diyos dili ang pagtuman sa Balaod. 
   <lbl>17</lbl> Gipaabot namo nga matugahan mi sa katarong pinaagi ni Cristo. Kon ugaling sala ni, nan, si Cristo ulipon sa sala. Dili ni mao! <lbl>18</lbl> Apan kon among tangtangon ang usa ka butang ug unya ibalik, giangkon namo ang sayop. 
   <lbl>19</lbl> Alang nako kini mismong Balaom ang nagdala nako para mamatay ko sa Balaod aron mabuhi alang sa Diyos. <lbl>20</lbl> Gilansang ko sa krus uban ni Cristo ug dili na ako ang nagpakabuhi kondili, si Cristo dinhi nako. Nagpuyo ko karon sa akong kinabuhi nga matapos diha sa pagtoo sa Anak sa Diyos. Gihigugma ko niya ug gitugyan ang iyang kaugalingon alang nako. <lbl>21</lbl> Kon ang kabalaan makab-ot pa pinaagi sa pagtuman sa Balaod, si Cristo namatay unta sa walay hinungdan. 
   
   Naluwas ta pinaagi sa pagtoo
   <lbl><b>3•</b></lbl> <lbl>1</lbl> Pagkabuang ninyo, taga Galacia! Kinsay naglumay ninyo nga humana man ipaila si Cristo nga gilansang sa Krus? <lbl>2</lbl> Mangutana ko: Nadawat ba ninyo ang Espiritu pinaagi sa pagtuman sa Balaod o sa pagtoo sumala sa inyong nadungog? <lbl>3</lbl> Pagkabuang ninyo: Nagsugod mo sa Espiritu ug natapos sa unod! <lbl>4</lbl> Kawang ang natagamtamang kasinatian! Maayo unta kon dili ni mao! <lbl>5</lbl> Dihang gihatag kaninyo sa Diyos ang Espiritu ug nagbuhat siya sa mga milagro diha ninyo, gibuhat ba ni tungod sa pagtuman sa Balaod o sa inyong pagtoo sa mensahe? <lbl>6</lbl> Hinumdomi si Abraham: Mitoo siya sa Diyos ug tungod ini giisip nga tarong. <lbl>7</lbl> Busa, sabta nga ang nagsubay sa dalan sa pagtoo mga anak ni Abraham. 
   <lbl>8</lbl> Ang Kasulatan nakakita nang daan nga pinaagi sa pagtoo, ang Diyos maghatag ug tinuod nga katarong sa kanasorang dili Judio. Kay kini ang gisaad sa Diyos kang Abraham: Mabulahan diha nimo ang tanang nasod. <lbl>9</lbl> Busa, ang nagtoo makadawat sa samang panalangin nga nadawat sa nagtoo sama ni Abraham. <lbl>10</lbl> Samtang tinunglo ang nagsalig lang sa pagtuman sa Balaod. Kay nasulat: Gabaan ang dili kanunayng nagtuman sa tanang nasulat sa Balaod. 
   <lbl>11</lbl> Tatawng nasulat nga walay matarong, sa agianan sa Diyos, pinaagi sa Balaod. Pinaagi sa pagtoo mabuhi ang tarong. <lbl>12</lbl> Apan ang Balaod wala maghatag og luna alang sa pagtoo. Sumala pa ini: Ang nagtuman sa kasugoan mabuhi pinaagi nila.
   <lbl>13</lbl> Giluwas ta karon ni Cristo sa tunglo sa Balaod pinaagi sa iya mismong pagkatinunglo tungod nato. Kay nasulat: Tinunglo ang tanang gibitay sa kahoy. <lbl>14</lbl> Busa, ang panalangin nga gihatag kang Abraham miabot sa kanasorang pagano diha kini ni Cristo, ug nakadawat ta sa gisaad nga Espiritu pinaagi sa pagtoo. 
   
   Ang Balaod ug ang katumanan sa saad
   <lbl>•15</lbl> Mga igsoon, paminawa kining pagtandi. Kon may maghimo sa iyang testamento sumala sa gimbut-ang porma, walay makadugang o tangtang og bisag unsa. <lbl>16</lbl> Nan, karon, ang gisaad sa Diyos kang Abraham alang sa iyang kaliwat. Wala mag-ingon ang Kasulatan: alang sa iyang mga kaliwat, morag daghan. Nagpasabot nig usa lang: Kini ang imong kaliwat - si Cristo. <lbl>17</lbl> Karon nag-ingon ko: ang testamento nga gihimo sa Diyos sumala sa gimbut-ang porma dili mabugto sa Balaod, kay ang Balaod naulahig 430 ka tuig. Dili sab ni makawagtang sa gisaad sa Diyos. <lbl>18</lbl> Apan kon ang kabilin mao na karon ang ganti sa pagtuman sa Balaod, dili na ni tungod sa saad. Hinuon, si Abraham nakadawat ining saara isip gasa sa Diyos. 
   <lbl>19</lbl> Unya, nganong duna may Balaod? Tungod sa sala. Apan timan-i nga gidugang ug may bili lang ni hangtod nga moabot ang kaliwat nga gisaaran. Gipatuman ni sa mga anghel ug ni Moises isip ilang tigpataliwala. <lbl>20</lbl> Wala untay tigpataliwala kon may usa pa lang ka pundok. Ug ang Diyos usa lang. 
   <lbl>21</lbl> Nakigparang ba diay ang Balaod sa mga saad sa Diyos? Wala. Kon gihatagan pa tag Balaod nga magdalag kinabuhi, ang pagkamatarong maggikan unta sa Balaod. <lbl>22</lbl> Apan ang sinulat nga Balaod nagsalikway sa tanang panglantaw gawas sa sala. Busa, ang katumanan sa saad mao ang bunga sa pagtoo alang sa nagtoo ni Cristo Jesus. 
   
   Mga anak na ta karon sa Diyos 
   <lbl>•23</lbl> Sa wala pa ang panahon sa pagtoo gibantayan ug gipriso ta sa Balaod hangtod nga miabot ang pagtoo. <lbl>24</lbl> Ang Balaod nagdala nato kang Cristo sama sa sulugoon nga nagdala sa bata ngadto sa agalon. Matarong ta pinaagi sa pagtoo. <lbl>25</lbl> Sa diha na ang pagtoo, ang maong sulugoon dili na makamando nato. 
   <lbl>26</lbl> Pinaagi sa pagtoo kang Cristo Jesus naanak mong tanan sa Diyos. <lbl>27</lbl> Kamong tanan pinaagi sa bunyag diha ni Cristo nagsul-ob ni Cristo. <lbl>28</lbl> Wala nay kalainan tali sa Judio ug Griyego, sa ulipon ug gawasnon, sa lalaki ug sa babaye. Kamong tanan usa ra diha ni Cristo. <lbl>29</lbl> Kay gipanag-iya man mo ni Cristo, kaliwat mo ni Abraham ug manununod sa saad sa Diyos. 
   
   <lbl><b>4</b></lbl> <lbl>1</lbl> Apan paminawa ko: Sa usa ka balay, ang anak tag-iya sa tanan, apan samtang bata pa wala siyay gahom labaw sa ulipon. <lbl>2</lbl> Ubos siya sa nag-amoma niya, ang gitugyanan sa kabtangan hangtod sa panahon nga gimbut-an sa amahan. <lbl>3</lbl> Sa samang paagi kita, isip mga bata, gidumala sa tinukod nga kagamhanan nga nagmando sa kalibotan. <lbl>4</lbl> Apan sa hustong panahon, gipadala sa Diyos ang iyang Anak. Nagpakatawo siya sa usa ka babaye ug ubos sa Balaod ug <lbl>5</lbl> mianhi aron pagsagop ug paghatag katungod nato nga mga anak sa Diyos. <lbl>6 Kay mga anak man mo, ang Diyos nagpadala sa inyong kasingkasing sa Espiritu sa iyang Anak nga nagtuwaw: Abba! sa ato pa: Amahan!
   <lbl>7</lbl> Dili na mo mga ulipon. Hinunoa mga anak, ug nainyo ang kabilin pinaagi sa grasya sa Diyos. 
   <lbl>8</lbl> Sa wala pa mo makaila sa Diyos, mialagad mo sa diosdios. <lbl>9</lbl> Apan karon nga nakaila na mo Niya o nailhan na mo Niya, unsaon man ninyo pagbalik sa mga huyang ug makaluluoyng butang nga binuhat? Buot ba mong magpaulipon pag-usab? <lbl>10</lbl> Kay nagpadayon man mo pagtimaan sa mga adlaw, bulan, ug mga panahon ug tuig, <lbl>11</lbl> nahadlok ko nga nag-usik-usik lang ko sa panahon uban ninyo. 
   
   Nag-antos gihapon ko alang ninyo
   <lbl>12</lbl> Naghangyo ko, mga igsoon: sundoga ang akong gibuhat, ingon nga nahisama ko ninyo. Wala mo makasala nako sa bisag unsa. <lbl>13</lbl> Hinumdomi nga nasakit ko sa una kong pagwali kaninyo sa Ebanghelyo. <lbl>14</lbl> Bisag nahimo ko nga inyong palas-anon, wala mo magtamay ni magsalikway nako. Hinunoa gidawat ko ninyo isip anghel sa Diyos nga si Cristo Jesus.
   <lbl>15</lbl> Hain na ang kalipay adtong higayona? Nakasaksi ko nga lugiton unta ninyo ang inyong mata aron ihatag nako. <lbl>16</lbl> Kaaway na ba ko ninyo, kay nagsulti ko sa kamatuoran? 
   <lbl>17</lbl> Ang nakasabot kunohay ninyo dili matinud-anon. Buot nila nga magpakita mog interes aron mahimulag nako. <lbl>18</lbl> Malibotan unta mo sa matinud-anong pag-amoma sa tanang panahon, ug dili lang gikan nako samtang uban pa ko ninyo! 
   <lbl>19</lbl> Mga anak! Mora lang gihapon ko sa mag-alanak nga nagbati hangtod nga maumol si Cristo diha ninyo. <lbl>20</lbl> Pagkadako sa akong tinguha sa pagpakig-uban ninyo aron magsultihanay ta. Wala ko masayod unsay isulti nga labing makaayo. 
   
   Ang komparasyon ni Sara ug Agar
   <lbl>•21</lbl> Sultihi ko, kamo nga nagtinguha pagbalik ubos sa Balaod, nasayod ba mo sa Balaod? <lbl>22</lbl> Ginaingon nga si Abraham dunay duha ka anak, ang usa sa babayeng ulipon, ug ang lain sa gawasnon, ang asawa. <lbl>23</lbl> Ang anak sa ulipon natawo sama sa tanan. Apan ang anak sa gawasnon natawo aron matuman ang saad sa Diyos. 
   <lbl>24</lbl> Kining duha ka babaye nagkahulogan sa duha ka kasabotan. Ang una gikan sa Bukid Sinai, nga mipakatawog mga ulipon nga gilarawan ni Agar, <lbl>25</lbl> ang ulipon kay ang Bukid Sinai tua man sa Arabia, ang nasod ni Agar. Sa maong kasabotan nakasukad ang syudad karon sa Jerusalem nga naulipon uban sa iyong mga anak. 
   <lbl>26</lbl> Apan ang Jerusalem sa kahitas-an nga mao ang atong inahan, gawasnon. <lbl>27</lbl> Ang kasulatan nag-ingon bahin niya: Pagmaya, babayeng dili manganak ug walay anak, singgit sa kalipay, ikaw nga wala makatagamtam sa kasakit sa panganak, kay mas daghan ang mga anak sa inahang biniyaan kay sa minyo. 
   <lbl>28</lbl> Mga igsoon, mga anak mo sa saad, sama ni Isaac. <lbl>29</lbl> Apan sama adtong panahona, ang anak nga natawo sumala sa unod migukod ni Isaac, nga natawo sa Espiritu. Mao sab karon. <lbl>30</lbl> Unsay giingon sa kasulatan? Papahawaa ang babayeng ulipon ug ang iyang anak. Ang anak sa babayeng gawasnon dili makapaambit sa kabilin uban anak sa ulipon. 
   <lbl>31</lbl> Mga igsoon, dili ta mga anak sa ulipon, apan sa gawasnon. 
   
   <lbl><b>5•</b></lbl> <lbl>1</lbl> Gipalingkawas ta ni Cristo aron magawasnon. Busa, pabiling lig-on ug ayawg balik ubos sa yugo sa kaulipnan. <lbl>2</lbl> Ako, si Pablo, nag-ingon: Kon natuli mo, si Cristo dili na makatabang ninyo. <lbl>3</lbl> Sa makausa pa pahinumdoman ko ang nagpatuli nga may katungdanan siya pagtuman sa tibuok Balaod. <lbl>4</lbl> Kamong tanan nga nagpakaaron-ingon nga tarong pinaagi sa pagtuman sa Balaod, nahimulag ni Cristo ug nalayo sa grasya.
   <lbl>5</lbl> Bahin namo, ang Espiritu naghatag og paglaom nga mabalaan pinaagi sa pagtoo. <lbl>6</lbl> Diha ni Cristo Jesus, wala panumbalinga kon natuli ta o wala. Ang mahinungdanon lang nga may pagtoo ta nga naglihok pinaagi sa gugma. 








4







Title:Roma (5)
   <lbl>5</lbl> Kabahin sa kabalaan nga gikan sa Balaod, si Moises nagsulat: Ang nagsunod sa Balaod makakaplag og kinabuhi pinaagi ini. <lbl>6</lbl> Apan ang kabalaan nga gikan sa pagtoo makaingon: Ayawg ingon sa imong kasingkasing: Kinsay makasaka sa langit? (sa pagkatinuod, si Cristo gikan did-to.) <lbl>7</lbl> O kinsay manaog sa ilawom sa yuta? (sa pagkatinuod, si Cristo nabanhaw sa mga patay.) <lbl>8</lbl> Ang kabalaan nga gikan sa pagtoo nag-ingon: Naa sa duol ang pulong sa Diyos, sa inyong ngabil ug kasing-kasing. Kini ang mensahe nga among giwali. <lbl>9</lbl> Kay kon mobungat mo sa inyong mga ngabil nga si Jesus Ginoo ug sa inyong kasingkasing nga nagtoo mo nga ang Diyos mibanhaw niya sa minatay, maluwas mo. <lbl>10</lbl> Pinaagi sa kinasingkasing nga pagtoo maangkon ninyo ang tinuod nga katanong. Pinaagi sa pagtoo sa inyong ngabil maluwas mo. <lbl>11</lbl> Kay ang Kasulatan nag-ingon: Walay nagtoo niya nga maulawan. <lbl>12</lbl> Dinhi walay kalainan tali sa Judio ug Griyego; ang tanan may parehong Ginoo nga naghatag og kapuno sa nagsangpit niya. <lbl>13</lbl> Sa pagkatinuod, ang tanan nga nagsangpit sa ngalan sa Ginoo maluwas. 
   <lbl>14</lbl> Apan unsaon man nila pagsang-pit sa Ginoo kon wala silay pagtoo? Unsaon nila pagtoo kon wala sila makadungog bahin niya? Unsaon nila pagkadungog kon walay nagwali? <lbl>15</lbl> Unsaon man nila pagwali kon walay nagpadala nila aron pagwali? Sumala sa giingon sa Kasulatan: Pagkanindot tan-awon adtong nangabot nga nagdala sa maayong balita! <lbl>16</lbl> Bisan tuod og dili ang tanan misunod sa maayong balita, sumala sa giingon ni Isaias: Ginoo, kinsay mitoo sa among giwali? <lbl>17</lbl> Busa, ang pagtoo gikan sa pagwali; ug ang pagwali nagsukad sa pulong ni Cristo. 
   <lbl>18</lbl> Mangutana ko: Wala ba makadungog ang mga Judio? Dayag nga nakadungog, kay ang tingog sa nagwali milanog sa tibuok kayutaan; ang ilang tingog nadungog hangtod sa kinatumyan sa kalibotan. <lbl>19</lbl> Kinahanglan nga mangutana ko: Wala ba makasabot ang Israel? Si Moises ang unang miingon: Masina mo sa nasod nga dili nasod. Akong ukayon ang inyong kasuko batok sa buang nga nasod. <lbl>20</lbl> Si Isaias nangahas pagpadayon sa pag-ingon: Nakaplagan ko sa wala mangita nako. <lbl>21</lbl> Samtang naghisgot bahin sa Israel, si Isaias miingon: Gitunol ko ang akong kamot sa tibuok adlaw ngadto sa masupilon ug masukulong mga tawo. 
   
   Ang salin sa Israel naluwas
   <lbl><b>11</b></lbl> <lbl>1</lbl> Busa, mangutana ko: Gisalik- way ba sa Diyos ang iyang katawhan? Wala. Ako mismo Israelita, kaliwat ni Abraham, sa tribu ni Benjamin. <lbl>2</lbl> Ang Diyos wala mosalikway sa katawhan nga iyang gipili. Wala ba mo makahibawo sa giingon sa Kasulatan kabahin ni Elias diha nga gisumbong niya sa Diyos ang Israel? <lbl>3</lbl> Miingon siya: "Ginoo ilang gipatay ang imong mga propeta, giguba ang imong mga altar, ug ako na lang ang nahibiin. Karon buot ko nilang patyon." <lbl>4</lbl> Unsay tubag sa Diyos? "Nagbilin ko alang nako og 7,000 nga wala mosimba ni Baal." <lbl>5</lbl> Sa samang paagi karon dunay nahibilin sa Israel, ang napili pinaagi sa grasya. <lbl>6</lbl> Nag-ingon ko: sa grasya, dili tungod sa ilang nahimo. Kon tungod ini, makawang ang grasya.
   <lbl>7</lbl> Unsa na man? Ang Israel wala makakaplag sa ilang gipangita. Apan ang gipili sa Diyos nakakaplag. Ang uban nagmagahi sa ilang kasingkasing. <lbl>8</lbl> Matud pa sa Kasulatan: Gitig-a sa Diyos ang ilang kasingkasing ug salabotan. Hangtod ining adlawa ang ilang mata dili makakita, ni ang dalunggan makadungog. <lbl>9</lbl> Si David nag-ingon: Madakpan unta sila ug mahulog sa laang sa ilang mga kombira; mapukan unta sila, ug silotan. <lbl>10</lbl> Mabuta unta sila aron dili makakita. Mabuktot unta hangtod sa kahangtoran. 
   
   
   
Ayawg tamaya ang nasukamod
   <lbl>11</lbl> Mangutana ko pag-usab: Napandol ba sila sa ingon nga napukan? Wala. Ang ilang pagkapandol nakapaabot sa kaluwasan sa paganong kanasoran. Kini, sa laing bahin, makaaghat sa kasina sa Israel. <lbl>12</lbl> Kon ang kasaypanan sa Israel nakapadato sa kalibotan, kon ang tipik sa iyang kapakyasan nakapadato sa mga paganong nasod, unsay mahitabo kon ang Israel makaabot sa katumanan? 
   <lbl>13</lbl> Karon ingnon tamo nga dili mga Judio: Akong gitahan ang akong kaugalingon isip apostol sa paganong kanasoran. <lbl>14</lbl> Apan nanghinaot ko nga ang akong pag-alagad magmalamposon aron mapukaw ang kasina sa akong kaliwat ug sa kapulihay makaluwas sa pipila nila. <lbl>15</lbl> Kon ang kalibotan nakigdait sa Diyos samtang nagkatibulaag sila, unsay mahitabo kon dawaton na sila? Dili menos kay sa pagkabanhaw sa minatay. 
   <lbl>16</lbl> Kon ang unang mga bunga gihalad sa Diyos, ang tanan hinalad. Kon ang mga gamot balaan, mao sab ang mga sanga. <lbl>17</lbl> Ang ubang sanga giputol sa kahoyng olibo, samtang kamo, ingog kahoyng olibo sa lasang, gisugong sa lugar ini. Nakapahimulos mo sa gamot ug duga. <lbl>18</lbl> Busa, karon, ayawg palabilabi sa ingon, tamayon ang mga sanga; kay wala mo magsapnay sa mga gamot hinunoa, ang mga gamot nagsapnoy ninyo. <lbl>19</lbl> Tingalig moingon mo, "Giputol nila ang mga sanga aron pagsugong nako." <lbl>20</lbl> Maayo, apan giputol sila, kay wala motoo, samtang nagbarog mo sa pagtoo. Busa, ayaw pasobrahig panghambog hinunoa, pagbantay. <lbl>21</lbl> Kon ang Diyos wala mopasaylo sa natural nga mga sanga, kamo sab dili pasayloon. 
   <lbl>22</lbl> Dayega ninyo sa samang higayon ang kaayo ug ang kaistrikto sa Diyos. Istrikto siya sa nangapukan, apan manggihatagon kon magpabilin mong matinud-anon. Kon dili, putlon pod mo. <lbl>23</lbl> Kon dili sila magpadayon pagsalikway sa pagtoo, isugong sila, kay ang Diyos makasugong nilag usab. <lbl>24</lbl> Kon gikuha mo gikan sa kahoyng olibo sa lasang diin nalangkob mo ug, bisag lahi mog kaliwat gisugong mo sa maayong olibo, sila nga samag kaliwat, sayon kaayong isugong sa kaugalingong punoan. 
   
   Maluwas ang Israel 
   <lbl>•25</lbl> Buot ko nga makasabot mo sa mga misteryosong dikreto sa Diyos, basig mag-isip mo sa inyong kaugalingon nga labaw nila: usa ka bahin sa Israel magpabiling gahi hangtod nga ang kadaghanan sa mga pagano makasulod. <lbl>26</lbl> Unya, ang tibuok Israel maluwas. Matud pa sa Kasulatan: Sa Sion maggikan ang Manunubos nga moputli sa mga anak ni Jacob sa ilang sala. <lbl>27</lbl> Mao ni ang kasabotan nga akong himoon uban nila: Papason ko ang ilang sala. 
   <lbl>28</lbl> Bahin sa Ebanghelyo, ang mga Judio maoy mga kaaway. Apan alang ni sa inyong kaayohan. Bahin sa pagkapinili nila, hinigugma gihapon sila tungod sa ilang katigulangan, <lbl>29</lbl> kay ang tawag sa Diyos ug ang iyang mga gasa dili mabakwi. 
   <lbl>30</lbl> Pinaagi sa pag-alsa sa mga Judio ang kaluoy sa Diyos miabot ninyo nga walay pagtahod sa Diyos. <lbl>31</lbl> Sa pag-alsa nila karon aron makadawat mo sa kaluoy sa Diyos, kaluy-an pod sila sa tukmang panahon. <lbl>32</lbl> Kay ang Diyos mitugyan sa tanan sa kamasupilon aron pagpakita sa iyang kaluoy sa tanan. 
   <lbl>33</lbl> Pagkalawom sa mga bahandi, kaalam ug kahibawo sa Diyos! Ang iyang pagbuot dili mapatin-aw; ang iyang mga paagi dili masabtan! <lbl>34</lbl> Kinsay makatugkad sa iyang mga hunahuna? Kinsay makatambag niya? <lbl>35</lbl> Kinsay nakauna paghatag niya sa ingon, nga ang Diyos angayang mobayad? <lbl>36</lbl> Kay ang tanan gikan niya, gibuhat niya ug kinahanglang mobalik niya. Kaniya ang himaya hangtod sa kahangtoran! Amen. 
   
   Kristohanong kinabuhi: Pagpakabana 
   <lbl><b>12•</b></lbl> <lbl>1</lbl> Busa, nangamuyo ko ninyo, mga igsoon, sa kaluoy sa Diyos, sa pagtugyan sa kaugalingon isip buhi ug balaang sakripisyo nga makapahimuot sa Diyos: ingan ani ang pagsimba gikan sa usa ka binuhat nga may rason. <lbl>2</lbl> Ayawg sunod sa kalibotan diin nagpuyo mo. Hinunoa, usba ang inyong kaugalingon sa pagbag-o sa inyong hunahuna. Kinahanglang masayod mo sa kabubut-on sa Diyos, unsay maayo, unsay makapahimuot, unsay hingpit.
   <lbl>3</lbl> Ang grasya nga gihatag kanako sa Diyos nagtugot nako sa pag-sulti ninyong tanan: Pagdasig mo apan ayawg itago. Ang matag usa kinahanglang magmaalamon sa pagbuhat pinasubay sa mga gasa sa pagtoo nga gituga kaniya sa Diyos. 
   <lbl>•4</lbl> Tan-awa, ang atong lawas. Usa ra ni, apan daghag bahin. Dili ang tanan managsamag buluhaton. <lbl>5</lbl> Mao sab ta, daghan, apan usa ra ka lawas diha ni Cristo nga nagsalig sa usag usa. <lbl>6</lbl> Busa, ang matag usa nato moalagad sumala sa nagkalainlaing gasa. Propeta ka ba? Ihatag ang lamdag sa pagtoo. <lbl>7</lbl> Ang dyakono magtuman sa katungdanan; Ang magtutudlo, magtudlo <lbl>8</lbl> ang magdadasig, magdani. 
   Kinahanglan pod nga mohatag mo nga inablihan ang kamot; mangulo sa kalihokan nga mainiton; ug magmaya sa mga buhat sa kaluoy.
   <lbl>•9</lbl> Himoang matinud-anon ang gugma. Dumti ang daotan. Hupti ang maayo. <lbl>10</lbl> Higugmaa ang usag usa ug pagmabination. <lbl>11</lbl> Bahin sa inyong mga katungdanan, ayawg tinapolan. Pagmainiton diha sa Espiritu ug alagari ang Diyos. <lbl>12</lbl> Paghupot og paglaom ug pagsaya. Pailob sa mga pagsulay ug pag-ampo kanunay. <lbl>13</lbl> Paambita ang ubang kristyano nga nagkinahanglan. Sa mga dumuduong, pangandam sa pagdawat nila. 
   <lbl>14</lbl> Panalangini ang naggukod ninyo. Panalangin ug ayaw pagtinguhag daotan ni bisag kinsa. <lbl>15</lbl> Paglipay uban sa naglipay - hilak uban sa naghilak. <lbl>16</lbl> Pagpuyo mong malinawon uban sa usag usa. Ayawg damgo og mga dagkong butang pagpaubos ug, ayawg isipa ang inyong kaugalingon nga maalamon. <lbl>17</lbl> Ang daotan ayaw baslig daotan, apan pakit-a sila sa imong kamaayo. <lbl>18</lbl> Himoa ang kutob sa inyong mahimo aron magpuyo mo sa kalinaw uban sa tanan. <lbl>19</lbl> Mga minahal, ayawg panimalos; pasagdi ang Diyos nga mosilot kay matud pa sa Kasulatan: Akoa ang panimalos, akoy mobalos, nag-ingon ang Ginoo. <lbl>20</lbl> Midugang pag-ingon: Kon ang imong kaaway gigutom; pakan-a siya; kon giuhaw, paimna; sa pagbuhat sa ingon, magpatong ka og nagbagang mga oling sa ulo. <lbl>21</lbl> Ayawg pabuntog sa daotan. Buntoga hinuon, sa kaayo ang daotan. 
   
   Pagtahod sa awtoridad
   <lbl><b>13•</b></lbl> <lbl>1</lbl> Ang tanan kinahanglang mo- tahod sa mga awtoridad, kay walay awtoridad nga wala maggikan sa Diyos. Ang mga katungdanan natukod sa Diyos. <lbl>2</lbl> Busa, ang mosukol sa awtoridad nagsupak sa gimbut-an sa Diyos; ug angayng silotan. 
   <lbl>3</lbl> Sa pagkatinuod, kinsay nahadlok sa awtoridad? Dili ang nagbuhat og maayo kondili, ang nagbuhat og daotan. Buot ba mo nga dili mahadlok sa may awtoridad? Pagbinuotan ug modayeg siya ninyo. <lbl>4</lbl> Piniyalan siya sa Diyos alang sa inyong kaayohan. Apan kon dili mo magtinarong, kahadloki siya, kay dili makawang ang iyang armas; nag-alagad siya sa Diyos nga naghukom ug nagsilot sa nagbuhat og daotan. 
   <lbl>5</lbl> Gikinahanglan ang pagsunod, dili tungod sa kahadlok kondili, sa konsensya. <lbl>6</lbl> Sa samang paagi, bayad sa buhis ug ang tigkolekta opisyal sa Diyos. <lbl>7</lbl> Ibayad sa tagsa tagsa ang angay niya. Amot sa nautangan ninyog amot. Bayad og buhis sa angayng bayrag buhis. Tahod sa angayng tahoron. Pasidunggi ang angayng pasidunggan. 
   <lbl>8</lbl> Ayawg pangutang ni bisag kinsa gawas sa gugma sa usag usa. Ang naghigugma sa isigkatawo nakatuman sa Balaod. <lbl>9</lbl> Kay ang mga sugo: Ayawg panapaw; ayaw pagpatay; ayawg kasina; ug sa bisag unsa nga nalangkob ini: Higugmaa ang imong silingan sama sa imong kaugalingon. <lbl>10</lbl> Ang gugma dili makabuhat og daotan sa silingan. Busa, ang gugma nagtuman sa Balaod. 
   
   Mga anak sa kahayag
   <lbl>•11</lbl> Nasayod mo unsa kining orasa. Kini ang oras sa pagmata, kay ang atong kaluwasan mas duol na kay sa nagsugod pa ta sa pagtoo. <lbl>12</lbl> Ang kagabhion hapit na molabay ug mibanagbanag na pod. Busa, isalikway ta ang tanang kangitngit. Sangkapan ta ang kaugalingon sa mga hinagiban sa kahayag. <lbl>13</lbl> Kay nagpuyo man ta sa tumang kahayag sa adlaw, magtinarong ta uban sa kaligdong. Walay kombira nga ubanag huboghubog. Walay pamuta o mga bisyo; walay pag-away-away o kasina. <lbl>14</lbl> Hinunoa, isul-ob ang Ginoong JesuCristo. Ayawg padala sa kabubut-on sa unod ug ayawg sunod sa mga tinguha ini. 
   
   Ang huyang ug ang kusgan
   <lbl><b>14•</b></lbl> <lbl>1</lbl> Dawata ang mga huyang sa pagtoo. Ayawg sawaya ang ilang katahap. <lbl>2</lbl> Ang pipila naghunahuna nga makakaon sila sa bisag unsang pagkaon. Ang uban nga dili kaayo gawasnon, naghunahuna nga makakaon lang silag mga utanon. <lbl>3</lbl> Kon mokaon mo, ayawg yam-iri ang nag-abstinensya. Kon mag-abstinensya, ayawg sawaya ang nagkaon. Gidawat sila sa Diyos. <lbl>4</lbl> Kinsa ka man nga mohukom sa sulugoon sa lain? Mobarog man siya o matumba, ang hintungdan mao ang iyang agalon. Apan dili siya matumba, kay ang agalon makapabarog niya.
   <lbl>5</lbl> Alang sa pipila, dunay mga maayo ug daotang adlaw. Alang sa uban, ang tanang adlaw managsama. Kinahanglang magbuhat ta sumala sa kaugalingong opinyon. <lbl>6</lbl> Ang nagtamod sa nagkalainlaing mga adlaw naghimo ana alang sa Ginoo; ug ang mikaon, mikaon alang sa Ginoo ug sa pagkaon nagpasalamat siya sa Ginoo. Ang dili mokaon, nagbuhat sa ingon alang sa Ginoo ug nagpasalamat niyag usab. 
   <lbl>7</lbl> Sa tinuoray, walay usa nato nga nabuhi ni namatay alang sa kaugalingon. <lbl>8</lbl> Kon mamatay ta, mamatay ta alang sa Ginoo. Sa kinabuhi o kamatayon, iya ta sa Ginoo. <lbl>9</lbl> Si Cristo nasinati sa kamatayon ug kinabuhi aron maGinoo siya sa mga buhi ug patay. 
   <lbl>10</lbl> Unya, kamo, nganong gisaway ninyo ang igsoon? Nganong gitamay ninyo sila? Kitang tanan moatubang sa hukmanan sa Diyos. <lbl>11</lbl> Nasulat: Nanumpa ko sa akong kaugalingon, pulong sa Diyos, ang tanang tuhod moluhod sa akong atubangan, ug ang tanang dila mopadayag sa kamatuoran atubangan sa Diyos. <lbl>12</lbl> Busa, ang matag usa mohatag og husay sa kaugalingon atubangan sa Diyos. 








5







Title:Chronicles (11)
<lbl>26:22</lbl> Karon ang uban nga mga buhat ni Uzzias, sinugdan ug katapusan, gisulat ni Isaias nga manalagna, anak nga lalake ni Amos.

<lbl>26:23</lbl> Busa si Uzzias natulog uban sa iyang mga amahan; ug ilang gilubong siya uban sa iyang mga amahan sa patag nga lubnganan nga ila sa mga hari; kay sila ming-ingon: Siya usa ka sanlahon: ug si Joatham nga iyang anak nga lalake naghari ilis kaniya.
<lbl>27:1</lbl>  Si Joatham may kaluhaan ug lima ka tuig ang panuigon sa pagsugod niya paghari; ug siya naghari sulod sa napulo ug unom ka tuig sa Jerusalem: ug ang ngalan sa iyang inahan mao si Jerusa anak nga babaye ni Sadoc.

<lbl>27:2</lbl> Ug iyang gibuhat kadtong matarung sa mga mata ni Jehova, sumala sa tanan nga gibuhat sa iyang amahan nga si Uzzias: apan siya wala sumulod sa templo ni Jehova. Ug ang katawohan nagbuhat pa gayud sa mangil-ad.

<lbl>27:3</lbl> Iyang gitukod ang sa naibabaw nga pultahan sa balay ni Jehova, ug sa ibabaw sa kuta sa Ophel siya nagtukod ug daghan kaayo.

<lbl>27:4</lbl> Labut pa siya nagtukod sa mga ciudad sa kabungtoran sa Juda, ug diha sa mga kalasangan siya nagtukod sa mga castello ug mga torre.

<lbl>27:5</lbl> Siya nakig-away usab batok sa hari sa mga anak sa Ammon, ug midaug batok kanila. Ug ang mga anak sa Ammon minghatag kaniya sa maong tuig sa usa ka gatus ka talento nga salapi, ug napulo ka libo ka takus nga trigo ug napulo ka libo ka takus sa caebada. Sa maong gidaghanon ang mga anak sa Ammon minghatag kaniya, sa ikaduhang tuig usab, ug sa ikatolo.

<lbl>27:6</lbl> Busa si Joatham nahimong gamhanan, tungod kay siya nagpahamutang sa iyang mga dalan sa atubangan ni Jehova nga iyang Dios.

<lbl>27:7</lbl> Karon ang uban nga mga buhat ni Joatham, ug ang tanan niyang mga buhat, ug ang tanan niyang mga gubat ug ang iyang mga dalan, ania karon, sila nahisulat sa basahon sa mga hari sa Israel ug sa Juda.

<lbl>27:8</lbl> Siya may kaluhaan ug lima ka tuig ang panuigon sa pagsugod niya paghari, ug naghari sulod sa napulo ug unom ka tuig sa Jerusalem.

<lbl>27:9</lbl> Ug si Joatham natulog uban sa iyang mga amahan, ug ilang gilubong siya didto sa ciudad ni David: ug si Achaz nga iyang anak nga lalake naghari ilis kaniya.
<lbl>28:1</lbl>  Si Achaz may kaluhaan ka tuig ang panuigon sa pagsugod niya paghari; ug siya naghari sulod sa napulo ug unom ka tuig sa Jerusalem: ug wala niya buhata kadtong matarung sa mga mata ni Jehova, sama kang David nga iyang amahan;

<lbl>28:2</lbl> Kondili siya naglakat sa mga dalan sa mga hari sa Israel, ug naghimo usab sa mga tinunaw nga mga larawan alang sa mga Baal.

<lbl>28:3</lbl> Labut pa siya nagsunog sa incienso didto sa walog sa anak nga lalake ni Hinom, ug gisunog ang iyang mga anak sa kalayo, sumala sa mga dulumtanan sa mga nasud nga gihinginlan ni Jehova gikan sa atubangan sa mga anak sa Israel.

<lbl>28:4</lbl> Ug siya mihalad ug nagsunog sa incienso sa hatag-as nga mga dapit, ug ibabaw sa kabungtoran, ug sa ilalum sa tagsatagsa ka malunhaw nga kahoy.

<lbl>28:5</lbl> Busa si Jehova nga iyang Dios nagtugyan kaniya ngadto sa kamot sa hari sa Siria; ug ilang gidaug siya, ug nagdala gikan sa mga iya sa usa ka dakung panon nga mga binihag, ug gidala sila ngadto sa Damasco. Ug siya usab gitugyan ngadto sa kamot sa hari sa Israel, nga midaug kaniya sa usa ka dakung kamatay.

<lbl>28:6</lbl>  Kay si Peka nga anak nga lalake ni Remalias nakapatay didto sa Juda sa usa ka gatus ug kaluhaan ka libo sa usa ka adlaw, silang tanan mga tawong maisug; tungod kay ilang gitalikdan si Jehova, ang Dios sa ilang mga amahan.

<lbl>28:7</lbl> Ug si Zichri, usa ka gamhanang tawo sa Ephraim, mipatay kang Maasias nga anak nga lalake sa hari, ug kang Azricam ang magbubuot sa balay, ug kang Elcana ang ikaduha sa hari.

<lbl>28:8</lbl> Ug ang mga anak sa Israel nanagdala sa binihag nga gikan sa ilang mga kaigsoonan duha ka gatus ka libo, mga babaye, mga anak nga lalake, ug mga anak nga babaye, ug mingdala usab sa daghan nga mga inagaw gikan kanila, ug gidala ang inagaw ngadto sa Samaria.

<lbl>28:9</lbl> Apan usa ka manalagna ni Jehova didto, kansang ngalan mao si Obed: ug migula siya aron sa pagtagbo sa panon nga miadto sa Samaria, ug miingon kanila: Ania karon, tungod kay si Jehova, ang Dios sa inyong mga amahan, nasuko batok sa Juda, iyang gitugyan sila nganha sa inyong kamot, ug inyong gipamatay sila uban sa usa ka kasuko nga milanog ngadto sa langit.

<lbl>28:10</lbl> Ug karon kamo nagtinguha sa paghimo sa mga anak sa Juda ug sa Jerusalem nga mga ulipon nga lalake ug mga ulipon nga babaye alang kaninyo: apan wala ba diha kaninyoy mga kalapasan sa inyong kaugalingon batok kang Jehova nga inyong Dios?

<lbl>28:11</lbl> Busa karon patalinghugi ako, ug ipadala pagbalik ang mga binihag, nga inyong nabihag gikan sa inyong mga kaigsoonan; kay ang mabangis nga kaligutgut ni Jehova anaa kaninyo.

<lbl>28:12</lbl> Unya may pipila sa mga pangulo sa mga anak sa Ephraim, si Azarias anak nga lalake ni Johanan, si Berechias anak nga lalake ni Mesillemoth, ug si Ezechias anak nga lalake ni Sallum, ug si Amasa anak nga lalake ni Hadlai, nanindog batok kanila nga nangabut gikan sa gubat.

<lbl>28:13</lbl> Ug miingon kanila: Dili kamo magdala sa mga binihag nganhi: kay inyong gitinguha ang makahatag kanamo sa usa ka kalapasan batok kang Jehova, aron sa pagdugang sa among mga sala ug sa among kalapasan; kay ang among kalapasan daku, ug may mabangis nga kasuko batok sa Israel.

<lbl>28:14</lbl> Busa gibiyaan sa mga tawong may hinagiban ang mga binihag ug ang mga sinakmit sa atubangan sa mga principe ug sa tibook nga katilingban.

<lbl>28:15</lbl> Ug ang mga tawo nga gipanghisgutan sa ngalan mingtindog, ug gidala ang mga binihag, ug gikan sa mga butang nga inagaw, gisul-oban ang walay saput kanila, ug gipabistihan sila, ug gipasapinan sila, ug gihatagan sila sa pagkaon ug pag-inum, ug gidihogan sila, ug gitungtong sa mga asno ang mga maluyahon kanila, ug gidala sila ngadto sa Jerico, ang ciudad sa mga palma, ngadto sa ilang mga kaigsoonan: unya sila namalik ngadto sa Samaria.

<lbl>28:16</lbl> Niadtong panahona si Achaz nga hari nagpadala ngadto sa mga hari sa Asiria sa pagtabang kaniya.

<lbl>28:17</lbl> Kay ang mga Edomhanon ming-abut pag-usab ug mingdaug sa Juda, ug nakadala ug mga binihag.

<lbl>28:18</lbl> Ang mga Filistehanon usab mingsulong sa mga ciudad, sa kapatagan, ug ang sa Habagatan sa Juda, ug nagkuha sa Beth-semes, ug ang Ajalon, ug ang Gederoth, ug ang Socho lakip ang mga lungsod niana, ug ang Timna lakip ang mga lungsod niana, ang Gimzo usab ug ang mga lungsod niana: ug sila mingpuyo didto.

<lbl>28:19</lbl> Kay gipaubos ni Jehova ang Juda tungod kang Achaz nga hari sa Israel; kay siya naghimo sa kagawian nga pagpatuyang sa Juda, ug nakalapas ug daku gayud batok kang Jehova.

<lbl>28:20</lbl> Ug si Tilgath-pilneser nga hari sa Asiria miadto kaniya, ug nagpaguol kaniya, apan wala magpabaskug kaniya.

<lbl>28:21</lbl> Kay gikuha ni Achaz ang usa ka bahin gikan sa balay ni Jehova, ug gikan sa balay sa hari, ug sa mga principe, ug gihatag kini ngadto sa hari sa Asiria: apan kini wala makatabang kaniya.

<lbl>28:22</lbl> Ug sa panahon sa iyang pagkaguol, siya milapas pa gayud batok kang Jehova, kining maong hari nga si Achaz.

<lbl>28:23</lbl> Kay siya naghalad sa mga dios sa Damasco, nga mingdaug kaniya: ug siya miingon: Tungod kay ang mga dios sa mga hari sa Siria mingtabang kanila, tungod niini, ako magahalad kanila, aron sila motabang kanako. Apan sila mao ang nahimong kapildihan niya, ug sa tibook Israel.

<lbl>28:24</lbl> Ug gitigum ni Achaz ang mga sudlanan sa balay sa Dios, ug gidugmok ang mga sudlanan sa balay sa Dios, ug gitakpan ang mga pultahan sa balay ni Jehova; ug gihimoan siya ug mga halaran niya sa tagsatagsa ka suok sa Jerusalem.

<lbl>28:25</lbl> Ug sa tagsatagsa ka ciudad sa Juda siya naghimo sa hatag-as nga mga dapit aron sa pagsunog sa incienso ngadto sa laing mga dios, ug naghagit sa kasuko ni Jehova, ang Dios sa iyang mga amahan,

<lbl>28:26</lbl> Karon ang uban sa iyang mga buhat, ug ang tanan sa iyang mga dalan, sinugdan ng katapusan, ania karon, sila nahisulat sa basahon sa mga hari sa Juda ug sa Israel.

<lbl>28:27</lbl> Ug si Achaz natulog uban sa iyang mga amahan, ug ilang gilubong siya didto sa ciudad, bisan sa Jerusalem; kay wala nila dad-a siya ngadto sa mga lubnganan sa mga hari sa Israel: ug si Ezechias ang iyang anak nga lalake naghari ilis kaniya.
<lbl>29:1 ¶</lbl> Si Ezechias nagsugod paghari sa may kaluhaan ug lima ka tuig ang iyang panuigon; ug siya naghari sulod sa kaluhaan ug siyam ka tuig sa Jerusalem: ug ang ngalan sa iyang inahan mao si Abia, anak nga babaye ni Zacharias.

<lbl>29:2</lbl> Ug siya nagbuhat niadtong matarung sa mga mata ni Jehova, sumala sa tanan nga gibuhat ni David nga iyang amahan.

<lbl>29:3</lbl> Siya sa pahaunang tuig sa iyang paghari, sa nahaunang bulan, iyang giablihan ang mga pultahan sa balay ni Jehova, ug gipaayo kini.

<lbl>29:4</lbl> Ug iyang gidala sa sulod ang mga sacerdote ug mga Levihanon, ug gitigum sila pagtingub sa halapad nga dapit sa silangan.

<lbl>29:5</lbl> Ug miingon kanila: Patalinghugi ako, kamong mga Levihanon; karon balaana ninyo ang inyong mga kaugalingon, balaana ang balay ni Jehova, ang Dios sa inyong mga amahan, ug ipagawas ang kahugawan gikan sa balaang dapit.

<lbl>29:6</lbl> Kay ang atong mga amahan nanagpakalapas, ug nanagbuhat niadtong dautan sa mga mata ni Jehova nga atong Dios, ug mingsalikway kaniya, ug gilingiw nila ang ilang mga nawong gikan sa puloy-anan ni Jehova, ug nanalikod.

<lbl>29:7</lbl> Ila usab nga gitakpan ang mga pultahan sa mga alagianan, ug gipamalong ang mga lamparahan, ug wala managsunog sa incienso ni managhalad sa mga halad-nga-sinunog sa balaang dapit ngadto sa Dios sa Israel.

<lbl>29:8</lbl> Busa ang kaligutgut ni Jehova anaa sa ibabaw sa Juda ug Jerusalem, ug iyang gitugyan sila nga igatugpo-tugpo, aron mahimong usa nga makapahibulong, ug usa ka talamayon nga pagasutsutan, sumala sa nakita sa inyong mga mata.

<lbl>29:9</lbl> Kay ania karon, ang atong mga amahan nangapukan pinaagi sa pinuti, ug ang atong mga anak nga lalake ug mga anak nga babaye ug ang atong mga asawa anaa sa pagkabinihag tungod niini.

<lbl>29:10</lbl> Karon kini ania sa akong kasingkasing ang paghimo sa usa ka tugon uban kang Jehova, ang Dios sa Israel, aron nga ang iyang mabangis nga kasuko ipasimang gikan kanato.

<lbl>29:11</lbl> Mga anak ko nga lalake, ayaw na pagmapasinagdanon karon; kay si Jehova nagpili kaninyo sa pagtindog sa atubangan niya, aron sa pag-alagad kaniya, ug nga kamo mahimong iyang mga alagad, ug magasunog sa incienso.

<lbl>29:12</lbl>  Unya ang mga Levihanon mingtindog, si Mahat, ang anak nga lalake ni Amasai, ug si Joel ang anak nga lalake ni Azarias, sa mga anak nga lalake sa mga Coathnon; ug sa mga anak nga lalake ni Merari, si Cis ang anak nga lalake ni Abdi, ug si Azarias ang anak nga lalake ni Jehaleleel; ug sa mga Gersonhon, si Joah ang anak nga lalake ni Sima, ug si Eden anak nga lalake ni Joah;

<lbl>29:13</lbl> Ug sa mga anak nga lalake ni Elisaphan, si Simri ug si Jeiel; ug sa mga anak nga lalake ni Asaph, si Zacharias ug si Matanias;

<lbl>29:14</lbl> Ug sa mga anak nga lalake ni Heman, si Jehiel ug si Semei, ug sa mga anak nga lalake ni Jeduthun, si Semaias, ug si Uziel.

<lbl>29:15</lbl> Ug ilang gitigum ang ilang mga kaigsoonan ug nagpabalaan sa ilang kaugalingon, ug nanulod, sumala sa sugo sa hari pinasikad sa mga pulong ni Jehova, aron sa paghinlo sa balay ni Jehova.

<lbl>29:16</lbl> Ug ang mga sacerdote mingsulod ngadto sa kinasulorang dapit sa balay ni Jehova, aron sa paghinlo niana, ug gidala sa gawas ang tanang mga kahugawan nga ilang nakita diha sa templo ni Jehova ngadto sa sawang sa balay ni Jehova. Ug ang mga Levihanon mingkuha niana aron dad-on kana ngadto sa sapa sa Cedron.









5







Title:Mikeas
MIKEAS
  
  <b><lbl>1</lbl></b> <lbl>1</lbl> Mao ni ang mensahe ni Yahweh nga midangat kang Mikeas, ang taga Moreset. Panahon to sa paghari ni Yotam, Ahaz ug Ezekias sa Juda. Nadawat ni niya sa mga panan-awon mahitungod sa Samaria ug Jerusalem. 
   
   Batok sa Samaria ug Jerusalem 
   <lbl>• 2</lbl> Pamati, kamong tanan nga katawhan. Papaminawa pod ang yuta ug ang tanang naa ini. Pasaksiha si Yahweh batok ninyo gikan sa iyang balaang templo. 
   <lbl>3</lbl> Sud-onga si Yahweh nga nagpaingon dinhi gikan sa iyang nahimutangan. Nanaog siya ug naglakaw ibabaw sa kayutaan. 
   <lbl>4</lbl> Sa ubos niya natunaw ang kabukiran nga sama sa talo diha sa kalayo. Nabuksan ang kawalogan dungan sa pagbunok sa ulan sa mga bakilid. 
   <lbl>5</lbl> Mao ni ang nahitabo tungod sa sala ni Jacob; tungod sab sa kasaypanan sa iyang kaliwatan. Unsay sala ni Jacob? Dili ba ang Samaria? Unsay sayop sa nasod ni Juda? Dili ba ang Jerusalem? 
   <lbl>6</lbl> Busa, himoon ko ang Samaria nga usa ka bungdo sa mga tipaka; usa ka dapit alang sa parasan. Akong katagon ang iyang kabatohan sa walog ug mawad-an na nig sukaranan. 
   <lbl>7</lbl> Pulpogon ko ang tanang larawan nga kinulit ug sunogon ang hugaw niyang diosdios. Himoon ko nga pundok sa basura ang tanan nilang diosdios nga hinimo sa kinitaan sa usa ka puta. Sa ingon mobalik ni sa puta. 
   <lbl>8</lbl> Tungod sa maong katarongan nagbangotan ko ug nagbakho. Nagtiniil na lang ug naghubo. Mouwang sama sa iro ug magbakho sama sa ostrik. <lbl>9</lbl> Kay ang iyang samad dili gyod maalim. Gani miabot na ni sa Juda. Milukop na sa ulohan nga mao ang Jerusalem. 
   <lbl>10</lbl> Ayaw pagsadya sa Gat. Pagminghoy ug pagbakho sa Aco. Ligid sa abog didto sa Bet-lefra. Palanoga ang budyong. <lbl>11</lbl> O, katawhan sa Safir! Ayaw paanhaa ang mga lumolupyo sa Sanan. Pagbangotan og maayo Bet-Ezel kay gikawat ang imong mga bahandi. 
   <lbl>12</lbl> Mikurog ang katawhan sa Marot dihang midangat na ang katalagman sa ganghaan sa Jerusalem. Gikan ni ni Yahweh. 
   <lbl>13</lbl> Sangoni ang mga kabayo sa karwahe, kamong katawhan sa Lakis. Nakit-an diha nimo ang pag-alsa sa Israel. Tungod nimo ang Sion nakasala. <lbl>14</lbl> Busa, gikinahanglan nga bayran ang Moreset-Gat. Ang panimalay ni Aksib nagluib sa mga hari sa Jerusalem. 
   <lbl>15</lbl> Katawhan sa Maresa, dad-on pod nako ang mag-ulipon ninyo. Ang labing importanting mga tawo sa Israel motungas sa Adulam. 
   <lbl>16</lbl> Paupaw mo alang sa pinangga ninyong anak. Sama ka upaw sa agila kay bihagon sila layo ninyo. 
   
   Batok sa mga dato
   <b><lbl>2 •</lbl></b> <lbl>1</lbl> Pagkaalaot sa mga naglarawg
    ngil-ad ug nagplanog daotan bisan sa ilang higdaanan! Pagkabuntag, buhaton dayon ni kon makahimo na sila. 
   <lbl>2</lbl> Kon magustohan nila ang kaumahan, ilang ilogon. Gusto ba silag mga balay? Kuhaon ni. Dakpon nila ang tag-iya ug ang iyang panimalay. Ang tawo ug ang kabtangan ilang kuhaon. 
   <lbl>3</lbl> Mao nga nag-ingon si Yahweh: "Naglaraw kog daotan batok ining tanang kaliwatan. Wala gyoy makaikyas. Dili na mo makalakaw nga inisa ang mga ulo. Kini mao na ang panahon sa kadaotan."
   <lbl>4</lbl> Nianang adlawa mag-awit silag pagbugalbugal. Madunggan ang hilabihang kapait nga pagbangotan. "Gihutdan mi sa among kabtangan sa lungsod nga among gipuy-an. Kinsay makapalingkawas namo sa mga daotan nga nagpahatpahat sa among kaumahan?"
   <lbl>5</lbl> Sa tinuoray wala gyoy makit-an sa tibuok pundok ni Yahweh nga mobantay sa imong uma. 
   <lbl>6</lbl> Unsay imong ikasulti ana? Kay wala may tubag. Dili molabay ang kaulaw. Ig-on ang nasod ni Jacob ining mga pulonga. 
   <lbl>7</lbl> Mitubag sila: "Nagkaluya na ba ang gahom ni Yahweh? Mao ba ni ang iyang paagi aron pagsulbad ini. Dili ba siya makadasig sa katawhan nga nagsubay sa katarong?"
   <lbl>8</lbl> Apan kamo ang nagdaugdaog sa akong katawhan. Kamo ang iyang kaaway. Gihuboan ninyo sa sapot ang molabay dinhi nga masaligon. <lbl>9</lbl> Gipapahawa ninyo ang kababayen-an sa ilang namingawang pinuy-anan. Gihikawan ninyo hangtod ang ilang kabataan sa akong panalangin. 
   <lbl>10</lbl> Karon, paminaw. Barog! Lakat! Sigi, padayon! Kamo ang nanglakaw nga hiniktan sa pisi. 
   <lbl>11</lbl> Kon moanha ang usa ka limbongan ug moingon: "Walihan tamo bahin sa bino ug sa isog nga ilimnon." Siya ang propeta sa maong katawhan. 
   
   Pulong nga makalipay
   <lbl>12</lbl> Tigomon tamo, katawhan ni Jacob. Akong pundokon ang salin sa Israel. Dunganon ko silag dala ingon sa karnero ngadto sa toril, sama sa toril ngadto sa sibsibanan. 13 Uban sa usa ka pangulo taliwala nila. Sud-onga! Nag-una nila ang ilang hari. Nag-una si Yahweh nila! 
   
   Ang katawhan gidaugdaog sa mga pangulo ug propeta 
   <b><lbl>3 •</lbl></b> <lbl>1</lbl> Unya, miingon ko: "Kamong nangulo sa banay ni Israel, dili ba katungdanan man ninyo nga masayod unsay husto? <lbl>2</lbl> Apan gikaligutgotan ninyo ang maayo ug gihigugma ang daotan. 
   Inyong gigisi ang panit sa akong katawhan; ang karne sa ilang kabukogan. 
   <lbl>3</lbl> Inyong gikaon ang karne sa akong katawhan ug gipamalian sa ilang bukog. Gihiwahiwa ninyo daw unod nga lutoon ug gibahinbahin nga daw karne alang sa kolon."
   <lbl>4</lbl> Inig sangpit nila dili sila tubagon ni Yahweh. Tagoon kanila ang iyang nawong tungod sa ngil-ad nilang bi-nuhatan. 
   <lbl>5</lbl> Mao ni ang gisulti ni Yahweh sa mga propeta nga nagdala sa akong katawhan sa dalan nga daotan. 
   Nagsinggit mo: 'Kalinaw' kon may pagkaon mo. Apan alang adtong walay ikahungit sa baba nagsinggit mog 'Gubat.' <lbl>6</lbl> Busa, moabot kaninyo ang kagabhion nga walay panan-awon ug ang kangitngit nga walay mga tagnatagna. Ang adlaw mosalop alang sa mga propeta ug modulom ang panahon alang nila. 
   <lbl>7</lbl> Unya, panghimaraoton ang mga manalagna ug pakaulawan. Tabonan nila ang nawong kay walay tubag gikan sa Diyos. <lbl>8</lbl> Apan ako, napuno ko sa gahom, sa espiritu ni Yahweh, sa kaangayan ug sa kaisog. Ipadayag ko kang Jacob ang iyang kalapasan ug kang Israel ang iyang kasal-anan. 
   <lbl>9</lbl> Paminawa ni, mga pangulo sa nasod ni Jacob, mga hari sa banay ni Is-rael. Gitamay ninyo ang hustisya ug gi-tuis ang katarong. <lbl>10</lbl> Gitukod ninyo ang Sion sa dugo ug ang Jerusalem sa mga krimen. <lbl>11</lbl> Ang iyang mga pangulo nanghukom tungod sa suborno. Nanagna ang iyang kaparian tungod sa salapi, apan nagsalig lang gihapon sila ni Yahweh. Nag-ingon sila: "Wala ba si Yahweh sa atong taliwala? Walay kadaot nga modangat nato." <lbl>12</lbl> Busa, tungod nimo ang Sion mahimong usa ka uma. Ang Jerusalem, bungdo sa mga tipaka sa nangalumpag. Ang bungtod sa templo mahimong lasang nga may balaang mga bato. 
   
   <b><lbl>4 •</lbl></b> <lbl>1</lbl> Sa kataposang adlaw ang bungtod nga pinuy-anan ni Yahweh ipahiluna sa kinatas-ang kabukiran. Magbuntaog ni ibabaw sa kabungtoran <lbl>2</lbl> diin maghugop ang tanang kanasoran. Moingon sila:" Dali, mangadto ta sa bukid ni Yahweh, sa pinuy-anan sa Diyos ni Jacob. Hinaot nga tudloan ta niya sa iyang agianan ug magsubay sa iyang dalan. Kay ang pagtulun-an gikan sa Sion ug ang pulong ni Yahweh gikan sa Jerusalem. 
   <lbl>3</lbl> Magmando siya sa kanasoran. Husayon niya ang kasungian sa katawhan. Tiltilon ang ilang mga espada aron mahimong mga punta sa daro. Himoong galab ang ilang mga pana. Ang kanasoran dili na makiggubat sa ubang kanasoran. Dili na sila bansayon alang sa gubat. <lbl>4</lbl> Hinunoa, ang tagsa-tagsa moling-kod nga malinawon ug gawasnon ubos sa kahoyng igera, o ubos ba sa kahoy sa kaugalingong tanaman kay nagsulti si Yahweh, ang Diyos sa kagahoman. 
   <lbl>5</lbl> Samtang ang nagkalainlaing katawhan manglakaw sa ngalan sa kaugalingong dios, kita sab manglakaw sa ngalan ni Yahweh, ang atong Diyos hangtod sa kahangtoran. 
   <lbl>6</lbl> Nag-ingon si Yahweh: "Anang adlawa tigomon ko ang mga piangon ug pundokon ang mga bihag ug sinakit. <lbl>7</lbl> Himoon ko ang mga piang nga nahibilin ug ang mga gihinginlan nga gamhanang nasod. Si Yahweh ang maghari nila didto sa Sion gikan karon hangtod sa kahangtoran. 
   <lbl>8</lbl> Ikaw toreng-lantawanan sa mga karnero, O syudad sa Sion, syudad sa hari, ibalik kanimo ang kanhi mong kamandoan, ang ging-harian sa mga anak nga babaye sa Jerusalem. 
   <lbl>9</lbl> Karon, nganong naghilak ka? Tungod ba kaha kay wala kay hari ug nangalaglag ang imong magtatambag? Nganong naghigwaos ka sama sa babayeng nagbati. <lbl>10</lbl> Paglimbaglimbag ug singgit, O anak nga babaye sa Sion, nga daw babayeng nagbati. Kay karon mopahawa ka na sa syudad. Adto ka na magkampo sa kaumahan. Adto sa Babilonia diin luwason ka. Si Yahweh ang motubos nimo sa kamot sa mga kaaway. 
   <lbl>11</lbl> Apan karon daghang kanasoran maghugpong batok ninyo. Nag-ingon sila: "Pasagdi nga panamastamasan ang Jerusalem. Pasiataban nato ang Sion." <lbl>12</lbl> Apan wala sila masayod sa hunahuna ni Yahweh. Wala nila hisabti ang iyang katuyoan. Iya silang gipundok ingog mga binangan sa giokanan. 
   <lbl>13</lbl> Barog ug giok, O Sion. Kay hatagan ko ikawg sungay nga puthaw ug kukong tumba-ga. Daghang katawhan ang imong pulpogon. Ihalad kang Yahweh ang mga sinakmit nga bahandi. Ang ilang mga manggad alang sa Ginoo sa tibuok kalibotan. 
   <lbl>14</lbl> Lig-ona ang mga paril sa imong kota. Misulong na ang atong mga kaaway. Gusto nilang ig-on sa baston ang aping sa nagman do sa Israel. 
   
   Apan ikaw, Betlehem Efrata 
  <b><lbl>5 •</lbl></b> <lbl>1</lbl> Apan ikaw Betlehem Efrata, gamay kaayo ka nga halos wala maapil sa banay ni Juda. Maggikan nimo ang maghari sa Israel. Ang iyang kagikan sukad pa sa kakaraanan, gawas sa bisag unsang panahon nga atong nahibaloan. 
   <lbl>2</lbl> Biyaan ni Yahweh ang Israel hangtod nga matawo na sa babaye ang angayang pakatawhon. Unya, ang mga hininginlang kaigsoonan mamalik sa pundok sa katawhang Israel. 
   <lbl>3</lbl> Mobarog siya ug magbantay sa iyang toril sa kusog ni Yahweh, sa mahimayaong Ngalan ni Yahweh nga iyang Diyos. Manimuyo silang hilwas samtang mahimo siyang bantogan sa tibuok kalibotan. <lbl>4</lbl> Mao ni ang kalinaw. 
   Kon sulngon ang atong yuta sa taga Asiria 
   ug manimuyo sa atong teritoryo,
   mopatunga ta batok niya, 
   Dili usa, hinunoa pito ka magbalantay, ug walo ka pangulo. 
   <lbl>5</lbl> Sa espada maghari sila sa Asiria. Sa Babilonia, sa sulab nga walay sakob. Ila tang luwason sa taga Asiria 
   inig-abot nila sa atong dapit; 
   inigtunob na nila sa atong mga utlanan. 
   <lbl>6</lbl> Unya, ang nahibilin ni Jacob 
   maanaa taliwala sa daghang katawhan. 
   Sama sa yamog nga nangatagak gikan ni Yahweh; 
   Sama sa taligsik nga nangahulog sa sagbot. 
   Kay ang ilang paglaom wala sa tawo; 
   ni nagpaabot sila bisag unsa sa katawhan. 
   <lbl>7</lbl> Ang nahibilin ni Jacob maanaa 
   taliwala sa daghang katawhan; 
   sama sa liyon sa kahayopan sa lasang; 
   samag batan-ong liyon sa toril sa karnero, 
   nga nagyatakyatak samtang naglibutlibot, 
   nagkuniskunis sa iyang tukbonon ug wala makita ang makaluwas. 
   <lbl>8</lbl> Ipataas unta ang imong kamot 
   ibabaw sa imong mga kaaway 
   ug imo silang laglagon. 
   <lbl>9</lbl> "Anang adlawa, si Yahweh nag-ingon: 
   Akong bugawon ang inyong kabayo: 
   Gub-on ang inyong karwahe. 
   <lbl>10</lbl> Gun-obon ko ang inyong syudad 
   ug lumpagon ang inyong kota. 
   <lbl>11</lbl> Wagtangon ko ang inyong mga diwata 
   ug papahawaon ang inyong manalagna. 
   <lbl>12</lbl> Wad-on ko ang kinulit nga estatwa; 
   Ingon man ang balaang mga bato taliwala ninyo,
    aron dili na mo magsimba 
   sa binuhat sa inyong kamot. 
   <lbl>13</lbl> Tumbahon ko ang mga balaang haligi ug gun-obon ang tanan ninyong diosdios. 
   <lbl>14</lbl> Sa nagdilaab kong kapungot panimaslan ko ang kanasoran nga wala magsunod nako."
   
   O akong katawhan unsa ba ang akong nabuhat ninyo? 
   <b><lbl>6 •</lbl></b> <lbl>1</lbl> Paminawa ang gisulti ni Yahweh kanako: "Barog ug padungga ang kabukiran sa inyong gipangayo. Papaminawa ang kabungtoran sa inyong pangaliyupo." 
   <lbl>2</lbl> Paminaw, O kabukiran sa mga reklamo ni Yahweh! Sukaranan sa kalibotan, hatagi ni sa imong pagtagad! Kay si Yahweh dunay sumbong batok sa iyang katawhan. Makiglantogi siya bahin ini kang Israel. 
   <lbl>3</lbl> "O akong katawhan, unsa ba ang nabuhat ko kaninyo? Sa unsang paagiha nahimo ko nga inyong palas-onon? Tubaga ko. 
   <lbl>4</lbl> Gipagawas tamo sa Ehipto; giluwas sa yuta sa kaulipnan. Akong gipadala si Moises, Aaron ug Miriam aron mag-agak ninyo. 
   <lbl>5</lbl> O akong katawhan, hinumdomi ang gilaraw ni Balak nga hari sa Moab, ang gitubag kaniya ni Balaam, ang anak ni Beor. Hinumdomi ang inyong panaw gikan sa Sitim paingon sa Gilgal; giunsa ninyo pagkasayod ang tarong nga dalan ni Yahweh." 
   <lbl>6</lbl> "Unsay akong dad-on inig-anha ko kang Yahweh ug inigyukbo ko atubangan sa Diyos nga labing halangdon? Moanha ba ko nga dunay halad-sinunog? O mga sakripisyo sa mga nating baka nga may usa ka tuig ang pangidaron? <lbl>7</lbl> Ikahimuot ba ni Yahweh kon may kaliboan ka laking karnero? O nag-awas nga lanang ihilog? Maghalad ba ko sa akong panganay alang sa akong kasal-anan? Ang bunga sa akong lawas alang ba sa akong kasaypanan?" 








5







Title:Galasya
   GALASYA
   <b><lbl>1 </lbl></b> <lbl>1</lbl> Gikan ni Pablo, ang apostol nga pinadala dili sa mga tawo ni sa tawhanong pangama, kondili pinaagi ni Cristo Jesus ug sa Diyos, nga Amahan, ang mibanhaw niya sa minatay, alang sa mga simbahan sa Galacia. 
   <lbl>2</lbl> Ako ug ang tanang kaigsoonan uban nako nangumusta sa mga simbahan sa Galacia: <lbl>3</lbl> Makadawat mo sa grasya ug kalinaw sa Diyos nga atong Amahan ug ni Cristo Jesus, atong Ginoo. 
   <lbl>4</lbl> Gitugyan niya ang kaugalingon tungod sa atong kasal-anan, aron pagluwas nato sa daotan ining kalibotana agig pagtuman sa kabubut-on sa Diyos nga Amahan. 
   <lbl>5</lbl> Himaya kaniya hangtod sa kahangtoran. Amen. 
   Walay laing Ebanghelyo
   <lbl>6</lbl> Natingala ko sa kadali sa inyong pagbiya sa Diyos nga nagtawag ninyo sumala sa grasya ni Cristo. Mibalhin mo sa laing Ebanghelyo. <lbl>7</lbl> Sa tinuoray, walay laing Ebanghelyo, apan dunay nagsamuksamok ninyo nga buot mousab sa Ebanghelyo ni Cristo. 
   <lbl>8</lbl> Bisan pa kon kami o usa ba ka anghel gikan sa langit magsangyaw ninyo sa Ebanghelyo sa paagi nga lahi sa among giwali, o kon kini usa ka angle sa langit, moingon ko: tangtanga siya! <lbl>9</lbl> Sama sa akong giingon ug karon sublion ko: kon dunay magwali sa Ebanghelyo sa paagi nga lahi sa inyong pagdawat ini, tangtanga siya! <lbl>10</lbl> Magpahimuot ba ta sa katawhan o magsunod sa Diyos? Nagtoo ba mo nga naningkamot ko pagpahimuot sa mga tawo? Kon naningkamot gihapon ko pagpahimuot sa mga tawo, dili unta ko alagad ni Cristo. 
   
   Ang nadawat ni Pablo sa Diyos
   <lbl>• 11</lbl> Buot ko nga magpahinumdom ninyo, mga igsoon, nga ang Ebanghelyo nga among giwali dili tawhanong mensahe; <lbl>12</lbl> wala mi makadawat ni makakat-on ini gikan sa tawo, hinunoa, sa pagpadayag ni Cristo Jesus. <lbl>13</lbl> Nakadungog mo sa akong pagkinabuhi kaniadto, sa sakop pa ko sa Judiong katilingban. Gigukod ko sa kapintas ang Simbahan sa Diyos ug gipaningkamotan nga maguba ni. <lbl>14</lbl> Labaw pa ko ka-deboto sa Judiong tinoohan kay sa daghang katalirongang Judio. Gilabanan ko ang mga tradisyon sa akong katigulangan. Hilabihan ko kapanatiko. 
   <lbl>15</lbl> Apan usa ka adlaw gitawag ko sa Diyos tungod sa dako niyang gugma. Gipili ko niya gikan pa sa sabakan sa akong inahan. <lbl>16</lbl> Nahimuot siya pagpadayag nako sa iyang anak nga ipaila ko sa kanasorang pagano. Wala ko magpakitambag og tawo; <lbl>17</lbl> ni moadto sa Jerusalem aron makigkita sa mga apostol nga una pa nako. Miadto dayon ko sa Arabia; unya, mibalik sa Damasco. <lbl>18</lbl> Human sa tulo ka tuig, miadto ko sa Jerusalem aron makigkita ni Pedro nga akong gikuyogan sulod sa 15 ka adlaw. <lbl>19</lbl> Apan wala koy nakita nga laing apostol gawas ni Jaime, ang igsoon sa Ginoo. <lbl>20</lbl> Nagsulti ko ining tanan atubangan sa Diyos, ug sayod siya nga matuod ni. 
   <lbl>21</lbl> Unya, miadto ko sa Siria ug Cilicia. <lbl>22</lbl> Ang mga simbahan ni Cristo sa Juda wala makaila nako. <lbl>23</lbl> Nakadungog lang sila: "Ang naggukod nato kaniadto nagwali na sa pagtoo nga buot niyang gun-obon." <lbl>24</lbl> Gidayeg nila ang Diyos tungod nako. 
   
   Si Pablo uban sa mga Apostol
   <b><lbl>2 •</lbl></b> <lbl>1</lbl> Human sa 14 ka tuig, mibalik ko sa Jerusalem kuyog ni Bernabe ug Tito. <lbl>2</lbl> Agig pagsunod sa usa ka rebelasyon, giladlad ko sa ilang atubangan ang Ebanghelyo nga akong gisangyaw sa mga pagano. Nakigkita sab ko sa pamunoan nga ako ra, basig ang akong gibuhat o nabuhat dili mao. <lbl>3</lbl> Apan wala nila ipatuman ang pagpatuli, bisan gani ni Tito nga Griyego ug akong kauban. <lbl>4</lbl> Dihay pipila ka manunugok ug mini nga mga igsoon nga naniid aron masayran giunsa nato pagpuyo ang kagawasan nga gihatag ni Cristo. Buot nila nga maulipon ta sa Balaod, <lbl>5</lbl> apan midumili mi, aron dili mo mawad-an sa kamatuoran sa Ebanghelyo. 
   <lbl>6</lbl> Ang uban, ang mas tinamod nga mga lider, bahalag unsa sila kaniadto: ang Diyos nga wala mag-agad sa kahimtang sa tawo, wala mohatag og bag-ong mga lagda. <lbl>7</lbl> Giila nila nga akoy gitugyanan sa pagsangyaw sa Maayong Balita sa kanasorang pagano. <lbl>8</lbl> Ingon nga gihimo niya si Pedro nga apostol sa mga Judio, gihimo pod ko niya nga apostol sa mga pagano. 
   <lbl>9</lbl> Si Jaime, Pedro ug Juan miila sa mga grasya nga gihatag kanako sa Diyos. Ang giilang mga haligi sa simbahan milamano nako ug ni Bernabe, timailhan sa among pagkahugpong. Nangadto mi sa mga pagano ug sila sa mga Judio. <lbl>10</lbl> Usa ra ka butang ang ilang gihangyo namo: Hinumdoman namo ang kakabos sa kaigsoonan sa Jerusalem. Busa, ako ning giatiman aron mabuhat. 
   
   Ang pagkigbangi ni Pedro
   <lbl>• 11</lbl> Sa pag-adto ni Kefas sa Antioquia, nakigharong ko niya, kay angayan siyang basolon. <lbl>12</lbl>Sa wala pa mangabot ang mga paryenti ni Jaime nakigsalo siyag pangaon sa dili Judio. Apan sa pag-abot nila, mipahilayo siya ug wala na makighugoyhugoy nila. Nahadlok siya sa mga grupo sa Judeo. <lbl>13</lbl> Ang ubang Judio misunod sa iyang pagpakaaron-ingnon. Bisan si Bernabe nalibog. <lbl>14</lbl> Dihang nakita nako nga wala sila magbuhat sa husto pinasubay sa kamatuoran sa Ebanghelyo, akong giingnan si Kefas atubangan sa kadaghanan: kon kamong mga Judio miuyon pagpuyo daw dili Judio, hiniklin ang mga batasan sa mga Judio, nganong pugson man ninyo karon ang dili Judio sa pagpuyo nga daw Judio? 
   <lbl>• 15</lbl> Mga Judio mi sukad sa among pagkatawo, dili mga paganong makasasala. <lbl>16</lbl> Apan nasayod mi nga ang tawo dili matarong ug mabalaan pinaagi sa pagtuman sa Balaod kondili sa pagtoo kang Cristo Jesus. Busa, mitoo mi ni Cristo Jesus aron makadawat sa tinuod nga katarong gumikan sa among pagtoo, dili sa buluhaton sa Balaod. Ang makapasuod sa tawo tali sa Diyos dili ang pagtuman sa Balaod. 
   <lbl>17</lbl> Gipaabot namo nga matugahan mi sa katarong pinaagi ni Cristo. Kon ugaling sala ni, nan, si Cristo ulipon sa sala. Dili ni mao! <lbl>18</lbl> Apan kon among tangtangon ang usa ka butang ug unya ibalik, giangkon namo ang sayop. 
   <lbl>19</lbl> Alang nako kini mismong Balaom ang nagdala nako para mamatay ko sa Balaod aron mabuhi alang sa Diyos. <lbl>20</lbl> Gilansang ko sa krus uban ni Cristo ug dili na ako ang nagpakabuhi kondili, si Cristo dinhi nako. Nagpuyo ko karon sa akong kinabuhi nga matapos diha sa pagtoo sa Anak sa Diyos. Gihigugma ko niya ug gitugyan ang iyang kaugalingon alang nako. <lbl>21</lbl> Kon ang kabalaan makab-ot pa pinaagi sa pagtuman sa Balaod, si Cristo namatay unta sa walay hinungdan. 
   
   Naluwas ta pinaagi sa pagtoo
   <b><lbl>3 •</b></lbl> <lbl>1</lbl> Pagkabuang ninyo, taga Galacia! Kinsay naglumay ninyo nga humana man ipaila si Cristo nga gilansang sa Krus? <lbl>2</lbl> Mangutana ko: Nadawat ba ninyo ang Espiritu pinaagi sa pagtuman sa Balaod o sa pagtoo sumala sa inyong nadungog? <lbl>3</lbl> Pagkabuang ninyo: Nagsugod mo sa Espiritu ug natapos sa unod! <lbl>4</lbl> Kawang ang natagamtamang kasinatian! Maayo unta kon dili ni mao! <lbl>5</lbl> Dihang gihatag kaninyo sa Diyos ang Espiritu ug nagbuhat siya sa mga milagro diha ninyo, gibuhat ba ni tungod sa pagtuman sa Balaod o sa inyong pagtoo sa mensahe? <lbl>6</lbl> Hinumdomi si Abraham: Mitoo siya sa Diyos ug tungod ini giisip nga tarong. <lbl>7</lbl> Busa, sabta nga ang nagsubay sa dalan sa pagtoo mga anak ni Abraham. 
   <lbl>8</lbl> Ang Kasulatan nakakita nang daan nga pinaagi sa pagtoo, ang Diyos maghatag ug tinuod nga katarong sa kanasorang dili Judio. Kay kini ang gisaad sa Diyos kang Abraham: Mabulahan diha nimo ang tanang nasod. <lbl>9</lbl> Busa, ang nagtoo makadawat sa samang panalangin nga nadawat sa nagtoo sama ni Abraham. <lbl>10</lbl> Samtang tinunglo ang nagsalig lang sa pagtuman sa Balaod. Kay nasulat: Gabaan ang dili kanunayng nagtuman sa tanang nasulat sa Balaod. 
   <lbl>11</lbl> Tatawng nasulat nga walay matarong, sa agianan sa Diyos, pinaagi sa Balaod. Pinaagi sa pagtoo mabuhi ang tarong. <lbl>12</lbl> Apan ang Balaod wala maghatag og luna alang sa pagtoo. Sumala pa ini: Ang nagtuman sa kasugoan mabuhi pinaagi nila.
   <lbl>13</lbl> Giluwas ta karon ni Cristo sa tunglo sa Balaod pinaagi sa iya mismong pagkatinunglo tungod nato. Kay nasulat: Tinunglo ang tanang gibitay sa kahoy. <lbl>14</lbl> Busa, ang panalangin nga gihatag kang Abraham miabot sa kanasorang pagano diha kini ni Cristo, ug nakadawat ta sa gisaad nga Espiritu pinaagi sa pagtoo. 
   
   Ang Balaod ug ang katumanan sa saad
   <lbl>• 15</lbl> Mga igsoon, paminawa kining pagtandi. Kon may maghimo sa iyang testamento sumala sa gimbut-ang porma, walay makadugang o tangtang og bisag unsa. <lbl>16</lbl> Nan, karon, ang gisaad sa Diyos kang Abraham alang sa iyang kaliwat. Wala mag-ingon ang Kasulatan: alang sa iyang mga kaliwat, morag daghan. Nagpasabot nig usa lang: Kini ang imong kaliwat - si Cristo. <lbl>17</lbl> Karon nag-ingon ko: ang testamento nga gihimo sa Diyos sumala sa gimbut-ang porma dili mabugto sa Balaod, kay ang Balaod naulahig 430 ka tuig. Dili sab ni makawagtang sa gisaad sa Diyos. <lbl>18</lbl> Apan kon ang kabilin mao na karon ang ganti sa pagtuman sa Balaod, dili na ni tungod sa saad. Hinuon, si Abraham nakadawat ining saara isip gasa sa Diyos. 
   <lbl>19</lbl> Unya, nganong duna may Balaod? Tungod sa sala. Apan timan-i nga gidugang ug may bili lang ni hangtod nga moabot ang kaliwat nga gisaaran. Gipatuman ni sa mga anghel ug ni Moises isip ilang tigpataliwala. <lbl>20</lbl> Wala untay tigpataliwala kon may usa pa lang ka pundok. Ug ang Diyos usa lang. 
   <lbl>21</lbl> Nakigparang ba diay ang Balaod sa mga saad sa Diyos? Wala. Kon gihatagan pa tag Balaod nga magdalag kinabuhi, ang pagkamatarong maggikan unta sa Balaod. <lbl>22</lbl> Apan ang sinulat nga Balaod nagsalikway sa tanang panglantaw gawas sa sala. Busa, ang katumanan sa saad mao ang bunga sa pagtoo alang sa nagtoo ni Cristo Jesus. 
   
   Mga anak na ta karon sa Diyos 
   <lbl>• 23</lbl> Sa wala pa ang panahon sa pagtoo gibantayan ug gipriso ta sa Balaod hangtod nga miabot ang pagtoo. <lbl>24</lbl> Ang Balaod nagdala nato kang Cristo sama sa sulugoon nga nagdala sa bata ngadto sa agalon. Matarong ta pinaagi sa pagtoo. <lbl>25</lbl> Sa diha na ang pagtoo, ang maong sulugoon dili na makamando nato. 
   <lbl>26</lbl> Pinaagi sa pagtoo kang Cristo Jesus naanak mong tanan sa Diyos. <lbl>27</lbl> Kamong tanan pinaagi sa bunyag diha ni Cristo nagsul-ob ni Cristo. <lbl>28</lbl> Wala nay kalainan tali sa Judio ug Griyego, sa ulipon ug gawasnon, sa lalaki ug sa babaye. Kamong tanan usa ra diha ni Cristo. <lbl>29</lbl> Kay gipanag-iya man mo ni Cristo, kaliwat mo ni Abraham ug manununod sa saad sa Diyos. 
   
   <b><lbl>4</lbl></b> <lbl>1</lbl> Apan paminawa ko: Sa usa ka balay, ang anak tag-iya sa tanan, apan samtang bata pa wala siyay gahom labaw sa ulipon. <lbl>2</lbl> Ubos siya sa nag-amoma niya, ang gitugyanan sa kabtangan hangtod sa panahon nga gimbut-an sa amahan. <lbl>3</lbl> Sa samang paagi kita, isip mga bata, gidumala sa tinukod nga kagamhanan nga nagmando sa kalibotan. <lbl>4</lbl> Apan sa hustong panahon, gipadala sa Diyos ang iyang Anak. Nagpakatawo siya sa usa ka babaye ug ubos sa Balaod ug <lbl>5</lbl> mianhi aron pagsagop ug paghatag katungod nato nga mga anak sa Diyos. <lbl>6</lbl> Kay mga anak man mo, ang Diyos nagpadala sa inyong kasingkasing sa Espiritu sa iyang Anak nga nagtuwaw: Abba! sa ato pa: Amahan!
   <lbl>7</lbl> Dili na mo mga ulipon. Hinunoa mga anak, ug nainyo ang kabilin pinaagi sa grasya sa Diyos. 
   <lbl>8</lbl> Sa wala pa mo makaila sa Diyos, mialagad mo sa diosdios. <lbl>9</lbl> Apan karon nga nakaila na mo Niya o nailhan na mo Niya, unsaon man ninyo pagbalik sa mga huyang ug makaluluoyng butang nga binuhat? Buot ba mong magpaulipon pag-usab? <lbl>10</lbl> Kay nagpadayon man mo pagtimaan sa mga adlaw, bulan, ug mga panahon ug tuig, <lbl>11</lbl> nahadlok ko nga nag-usik-usik lang ko sa panahon uban ninyo. 
   
   Nag-antos gihapon ko alang ninyo
   <lbl>12</lbl> Naghangyo ko, mga igsoon: sundoga ang akong gibuhat, ingon nga nahisama ko ninyo. Wala mo makasala nako sa bisag unsa. <lbl>13</lbl> Hinumdomi nga nasakit ko sa una kong pagwali kaninyo sa Ebanghelyo. <lbl>14</lbl> Bisag nahimo ko nga inyong palas-anon, wala mo magtamay ni magsalikway nako. Hinunoa gidawat ko ninyo isip anghel sa Diyos nga si Cristo Jesus.
   <lbl>15</lbl> Hain na ang kalipay adtong higayona? Nakasaksi ko nga lugiton unta ninyo ang inyong mata aron ihatag nako. <lbl>16</lbl> Kaaway na ba ko ninyo, kay nagsulti ko sa kamatuoran? 
<lbl>17</lbl> Ang nakasabot kunohay ninyo dili matinud-anon. Buot nila nga magpakita mog interes aron mahimulag nako.







4







Title:Mateo (5)
   <lbl>45</lbl> Unya, mopanaw siyag balik dala ang laing pito ka espiritu nga labaw niya ka daotan. Manulod ni ug mamuyo didto. Kadtong tawhana malabaw ka ngil-ad sa kaniadto. Kini ang dangatan ining daotang kaliwatan." 
   <lbl>• 46</lbl> Samtang si Jesus nagsulti sa katawhan miabot ang iyang inahan ug mga igsoon aron makigsulti niya. Naghulat sila sa gawas. <lbl>47</lbl> Busa, giing-nan siya: "Ang imong inahan ug mga igsoon tua sa gawas, buot makigsulti nimo." 
   <lbl>48</lbl> Si Jesus mitubag: "Kinsay akong inahan? Ug mga igsoon?" <lbl>49</lbl> Gitudlo niya sa kamot ang mga tinun-an ug miingon: "Tan-awa! Anaa ang akong inahan ug mga igsoon. <lbl>50</lbl> Kay ang nagbuhat sa kabubut-on sa akong Amahan sa Langit maoy akong mga igsoong lalaki, babaye ug akong inahan." 
   
   Ang sambingay sa mamumugas
   (<lbl>Mc 4:1</lbl>; <lbl>Lc 8:4</lbl>; <lbl>10:23</lbl>; <lbl>13:26</lbl>)
   <b><lbl>13 •</lbl></b> <lbl>1</lbl> Nianang adlawa mibiya si Jesus sa balay ug milingkod sa daplin sa lanaw. <lbl>2</lbl> Sanglit may daghang tawo nga nang-lingkod ug nag-alirong sa atubangan ug sa libot niya, miluan siya sa sakayan ug milingkod samtang ang tibuok panon sa katawhan nagba-rog sa lapyahan. <lbl>3</lbl> Misulti siyag mga sambingay sa daghang butang. 
   <lbl>4</lbl> Si Jesus miingon: "Ang mamumu-gas miadto sa uma aron pagpamugas. Sa pagsabod niya sa binhi, ang uban nahulog sa daplin sa dalan ug gipa-nuhak sa mga langgam. <lbl>5</lbl> Ang uban sa may mga bato diin dyotay rag yuta. Miturok dayon ang binhi, kay ang yuta mabaw ra man. <lbl>6</lbl> Apan sa pagsilang sa adlaw ang mga tanom nalaya, kay wala may gamot. <lbl>7</lbl> Ang uban nahulog sa kasampinitan. Ang mga sampinit milabong ug nalandongan ang binhi. <lbl>8</lbl> Ang uban nahulog sa maayong yuta ug namungag 100 ka pilo ang uban, ang uban 60, ug ang uban 30. <lbl>9</lbl> Kon may dalunggan mo, pamati!" 
   <lbl>• 10</lbl> Unya, ang iyang mga tinun-an miduol ug nangutana: "Nganong nagsulti ka nilag mga sambingay?" 
   <lbl>11</lbl> Si Jesus mitubag: "Gihatag ka-ninyo ang kahibalo sa mga sikreto sa gingharian sa Langit, dili ining mga tawhana. <lbl>12</lbl> Kay ang dunay iyaha dugangan pa ug mahamugaway siya. Apan ang walay iyaha kuhaon bisan ang naa niya. <lbl>13</lbl> Tungod ini gisultihan ko silag mga sambingay. Kay nagtan-aw sila, apan dili makakita; namati, apan dili makadungog ni makasabot. 
   <lbl>14</lbl> Natuman diha nila ang mga pulong ni propeta Isaias: Bisag unsaon ninyog pamati, dili mo makasabot; bisag unsaog tan-aw, dili makakita. 
   <lbl>15</lbl> Kay tig-a silag kasingkasing. Ang dalunggan maglisod pagpamati ug ang mata halos dili makakita. Kon makakita sila sa ilang mata, maka-dungog sa ilang dalunggan ug maka-sabot sa ilang kasingkasing, mobalik sila nako ug ayohon ko sila. 
   <lbl>16</lbl> Apan bulahan ang inyong mata, kay nakakita ug ang dalunggan, kay nakadungog. 
   <lbl>17</lbl> Sultihan tamo nga daghan ang propeta ug tawo nga tarong nga buot motan-aw sa mga butang nga inyong nakita, apan wala makakita; mamati sa inyong nadunggan, apan wala makadungog. 
   <lbl>• 18</lbl> Karon pamati mo sa sambingay sa mamumugas. 
   <lbl>19</lbl> Kon may tawong nakadungog sa mensahe sa Gingharian, apan wala magtuman ini, moabot ang yawa ug sakmiton ang natanom sa kasingkasing: Ang binhi nga nahulog sa daplin sa dalan. 
   <lbl>20</lbl> Ang binhi nga nahulog sa kaba-tohan mao ang tawo nga nakadungog sa pulong ug midawat dayon ini nga malipayon, <lbl>21</lbl> apan wala ni maka-gamot. Milungtad lang sa mubong panahon. Kon gukdon ug lutoson siya tungod sa pulong, motalikod siya gilayon. 
   <lbl>22</lbl> Ang binhi nga nahulog sa mga sampinit mao ang nakadungog sa pulong, apan wala makabunga. Ang kabalaka ining kalibotana ug ang haw-ang nga mga panaad sa katigayonan mituok sa pulong. 
   <lbl>23</lbl> Apan ang binhi nga nahulog sa maayong yuta mao ang nakadungog sa pulong ug nakasabot ini. Ug namu-ngag 100 ka pilo o 60 o 30. 
   
   Ang sambingay sa mga sagbot
   <lbl>• 24</lbl> Misugilon kanila si Jesus og laing sambingay: "Ang gingharian sa Langit ikatandi sa nagsabod og maayong binhi sa uma. <lbl>25</lbl> Samtang nangatulog ang tanan, ang kaaway miabot ug misabod og sagbot uban sa mais, dayon mibiya. 
   <lbl>26</lbl> Sa pagturok sa mais ug pagsugod og pamuso, mitubo sab ang sagbot. <lbl>27</lbl> Unya, ang mga sulugoon sa tag-iya miabot ug miingon: "Agalon, maayong binhi ang imong gisabod. Diin gikan ang sagbot?" 
   <lbl>28</lbl> Mitubag siya: "Buhat ni sa kaaway." Nangutana sila: Buot ka ba nga pangibton namo ang sagbot?" <lbl>29</lbl> Mitubag siya: "Ayaw, kay inig-ibot sa sagbot, maapil unya ang mais. <lbl>30</lbl> Pasagdi nga magdungan nag tubo hangtod sa ting-ani. Unya, sultihan ko ang mga mamumuo: "Unaha pag-ibot ang sagbot, bangana ug sunoga. Apan hiposa ang mais sa akong kamalig." 
   
   Ang mustasa ug ang patubo
   (<lbl>Mc 4:30</lbl>; <lbl>Lc 13:18</lbl>)
   <lbl>• 31</lbl> Si Jesus misulti nila og laing sambingay. "Ang gingharian sa Langit sama sa liso sa mustasa nga gikuha sa tawo ug gipugas sa iyang uma. 
   <lbl>32</lbl> Mas gamay ni sa ubang liso. Apan kon makatubo na, modako labaw sa ubang tanom sa hardin. Sama sa kahoy, ang mga langgam mamatog ug mamahulay sa mga sanga." 
   <lbl>33</lbl> Misugilon siyag lain pang sambingay: "Ang gingharian sa Langit sama sa patubo sa pan nga gikuha sa babaye ug gisagol sa tulo ka takos nga harina hangtod nga mitubo ang tibuok masa." 
   <lbl>• 34</lbl> Si Jesus nagtudlo ining tanan sa katawhan pinaagig sambingay. Wala siyay laing gisulti gawas sa sambingay. <lbl>35</lbl> Busa, natuman ang giingon sa propeta: Magsulti kog mga sambingay. Ipadayag ko ang mga misteryo sukad sa sinugdan sa kalibotan. 
   <lbl>• 36</lbl> Unya, gipalakaw niya ang pundok sa katawhan ug misulod siya sa balay. Miduol niya ang iyang mga tinun-an ug miingon: "Hatagi mig katin-awan bahin sa sambingay sa sagbot sa uma." <lbl>37</lbl> Si Jesus mitubag: "Ang nagsabod sa maayong binhi mao ang Anak sa Tawo. <lbl>38</lbl> Ang uma ang kalibotan. Ang maayong binhi ang katawhan sa Gingharian. Ang sagbot ang mga sakop sa daotan. <lbl>39</lbl> Ang kaaway nga nagsabod ini ang yawa. Ang ting-ani ang kataposan sa panahon ug ang mga mangangani ang mga anghel. 
   <lbl>40</lbl> Ingon nga ang sagbot pangibton ug sunogon sa kalayo, mao sab unya sa kataposan sa panahon. <lbl>41</lbl> Ang Anak sa Tawo magpadala sa iyang mga anghel aron pag-ibot sa tanang ngil-ad ug nagbuhat og daotan sa iyang gingharian ug <lbl>42</lbl> pagtambog ini sa nagdilaab nga hudno. Didto dunay pagminatay ug pagkagot sa ngipon. <lbl>43</lbl> Unya, ang tarong modan-ag sama sa adlaw sa gingharian sa Amahan. Kon may dalunggan mo, pamati. 
   
   Bahandi, mutya ug baling
   <lbl>• 44</lbl> Ang gingharian sa Langit sama sa bahanding gitagoan sa uma. Naka-lotan nig usa ka tawo, apan gibalik og lubong. Nalipay siya pag-ayo. Tungod ini milakaw siya, ug gibaligya ang tanang katigayonan aron pagpalit sa uma. 
   <lbl>45</lbl> Ang gingharian sa Langit sama sab sa komersyanti nga nangitag nindot nga mga mutya. 46 Sa nakaka-plag na siyag usa nga may talagsaong kanindot, milakaw siya ug gibaligya ang tanang kabtangan ug gipalit ang mutya.
   <lbl>• 47</lbl> Ang gingharian sa langit sama sab sa dakong baling nga gitaktak sa dagat ug nakakuha sa tanang matang sa isda. <lbl>48</lbl> Inigkapuno sa baling, bitaron ni sa baybayon. Unya, ang mga tawo manglingkod ug manghagpat sa ma-ayo nga ilang isulod sa mga bukag, ug isalibay ang way pulos. <lbl>49</lbl> Kini ang mahitabo sa kataposan sa panahon. Ang mga anghel manganhi aron pag-lain sa maayo ug sa daotan <lbl>50</lbl>nga itambog sa nagdilaab nga hudno. Didto maghilak sila ug magkagot sa ngipon." 
   <lbl>51</lbl> Nangutana si Jesus: "Nakasabot ba mo ining tanan?" "Oo," mitubag sila. <lbl>52</lbl> Busa, miingon siya: Makita ninyo nga ang tanang magtutudlo sa Balaod nga mahimong tinun-an sa Gingharian sama sa tagbalay nga makakuhag bag-o ug daang butang gikan sa iyang tipiganan." 
   <lbl>• 53</lbl> Humag asoy ni Jesus ining mga sambingaya, mibiya siya sa maong dapit; <lbl>54</lbl> miadto sa kaugalingong lung-sod ug nanudlo sa mga tawo sa ilang sinagoga. Natingala sila ug miingon: "Diin niya kuhaa ang kaalam ug ang talagsaong gahom? <lbl>55</lbl> Dili ba, anak man siya sa panday? Ug si Maria ang iyang inahan? Dili ba, si Jaime, Jose, Simon ug Judas ang iyang mga igso-on? <lbl>56</lbl> Dili ba, ang mga igsoon niyang babaye nagpuyo man dinhi? Nganong nakaangkon man siya ining tanan?" <lbl>57</lbl> Busa, gikasilagan siya. 
   Si Jesus miingon nila: "Ang propeta tinahod bisag asa gawas sa kaugalingong lungsod ug panimalay." <lbl>58</lbl> Wala siya mohimo didto og daghang milagro tungod sa kakulang sa pagtoo. 
   
   Gipunggotan sa ulo si Juan
   (<lbl>Mc 6:4</lbl>; <lbl>Lc 9:7</lbl>) 
   <b><lbl>14 •</lbl></b> <lbl>1</lbl> Niadtong panahona ang balita mahitungod ni Jesus miabot kang Hari Herodes. <lbl>2</lbl> Miingon siya sa iyang mga sulugoon: "Si Juan siya nga Magbubunyag nga nabanhaw sa mga patay. Tungod ini may gahom siya sa paghimog mga milagro." 
   <lbl>3</lbl> Si Herodes ang nagsugo nga dakpon si Juan, gaposon ug bilanggoon tungod ni Herodias, ang asawa sa igso-on, si Felipe. <lbl>4</lbl> Kay giingnan man siya ni Juan: "Dili tarong ang imong pagpa-ngasawa niya." <lbl>5</lbl> Busa, si Herodes buot mopatay ni Juan. Apan wala siya ma-ngahas pagbuhat ini, kay nahadlok siya sa mga tawong miila ni Juan nga propeta. 
   <lbl>6</lbl> Sa adlaw ni Herodes, ang anak nga babaye ni Herodias misayaw atuba-ngan sa mga dinapit. Nakapahimuot siya pag-ayo ni Herodes nga <lbl>7</lbl> misaad uban sa panumpa sa paghatag bisag unsay pangayoon sa dalaga. <lbl>8</lbl> Ang ba-baye nga misunod sa tambag sa iyang inahan miingon: "Ambi ang ulo ni Juan nga Magbubunyag sa usa ka plato." 
   <lbl>9</lbl> Ang hari nasubo. Apan tungod sa panumpa nga iyang gihimo atubangan sa mga dinapit, misugo siya sa pagha-tag sa gipangayo. <lbl>10</lbl> Busa, gipapung-gotan niya sa ulo si Juan didto sa bilanggoan. <lbl>11</lbl> Gidala ang ulo sa usa ka plato ug gihatag sa babaye nga mida-wat ug mihatag ini sa inahan. 
   <lbl>12</lbl> Unya, nangabot ang mga tinun-an ni Juan nga mikuha ug milubong sa lawas. Ug milakaw sila aron pag-asoy sa balita kang Jesus.
   
   Unang milagro sa mga pan
   (<lbl>Mc 6:32</lbl>; <lbl>Jn 6</lbl>)
   <lbl>• 13</lbl> Sa pagkadungog ni Jesus ini, sa hilom misakay siya sa sakayan padulong sa mingaw nga dapit. Apan nakaalinggat ang mga tawo ug misunod nga nanglakat gikan sa ilang mga lungsod. <lbl>14</lbl> Sa pag-abot ni Jesus sa baybayon, nakita niya ang katawhan nga nagkapundok. Ug naluoy siya. Giayo niya ang ilang masakiton. 
   <lbl>15</lbl> Sa misalop na ang adlaw, miduol niya ang mga tinun-an ug miingon: "Ania ta sa mingawng dapit ug gabii na. Paadtoa kining mga tawhana sa kabalangayan sa unahan aron pagpalit og pagkaon." 
   <lbl>16</lbl> Apan si Jesus mitubag: "Wala na kinahanglana. Kamoy pakaon nila." <lbl>17</lbl> Mitubag ang mga tinun-an: "Wala tay pagkaon dinhi gawas sa lima ka pan ug duha ka isda." <lbl>18</lbl> Si Jesus miingon: "Dad-a na diri." 
   <lbl>19</lbl> Unya, gipalingkod sila sa balili. Iyang gikuha ang lima ka pan ug duha ka isda, miyahat sa langit, mipanalangin ug mipikaspikas sa pan ug mihatag ini sa mga tinun-an aron iapud-apod sa katawhan. <lbl>20</lbl> Nangaon ang tanan ug nangabusog. Unya, gihipos sa mga tinun-an ang salin nga nakapunog 12 ka bukag. <lbl>21</lbl> Mga 5,000 ka lalaki ang nangaon. Wala ipha ang kababayen-an ug kabataan. 
   
   Si Jesus naglakaw sa tubig
   (<lbl>Mc 6:45</lbl>; <lbl>Jn 6:16</lbl>)
   <lbl>• 22</lbl> Gipasakay dayon ni Jesus ang mga tinun-an sa sakayan ug gipauna sa pikas daplin, samtang gipalakaw niya ang katawhan. 
   <lbl>23</lbl> Dihang nanglakaw na sila, mitungas siya sa bungtod aron pag-ampo. Sa gabii nag-inusara siya didto. 
   <lbl>24</lbl> Sa laing bahin, ang sakayan layo na kaayo sa lapyahan ug namiligro dihang gilambalamba ni sa balod, kay sungsongon man ang hangin. 
   <lbl>25</lbl> Sa buntag miadto nila si Jesus nga naglakaw sa lanaw. <lbl>26</lbl> Sa pagkakita nila nga naglakaw siya sa lanaw, nalisang sila. Abi nilag may multo busa, nanyagit sila. <lbl>27</lbl> Apan miingon si Jesus: "ayawg kahadlok, ako ni." <lbl>28</lbl> Si Pedro mitubag: "Ginoo, kon ikaw na, paanhaa ko nga maglakaw sa tubig." 
   <lbl>29</lbl? Giingnan siya ni Jesus: "Dali." Mikanaog si Pedro sa sakayan, ug milakat sa tubig padulong ni Jesus. <lbl>30</lbl> Apan tungod sa kusog nga hangin, nahadlok siya, ug misugod og unlod. Busa, misinggit siya: "Ginoo, luwasa ko!" <lbl>31</lbl> Midali si Jesus sa paggunit niya ug miingon: "Dyotayg pagtoo, nganong nagduhaduha ka?" 
   <lbl>32</lbl> Dihang nakasakay na sila, ang hangin milurang. <lbl>33</lbl> Unya, ang diha sa sakayan miyukbo sa atubangan ni Jesus ug miingon: "Anak gyod ka sa Diyos!" 
   <lbl>34</lbl> Midunggo sila sa Genesaret <lbl>35</lbl> ug didto nailhan si Jesus. Busa, gisangyaw nila ang balita sa tibuok kayutaan ug gidala nila kang Jesus ang tanang masakiton. 








1







Title:Chronicles (3)
<lbl>6:22</lbl> Kong ang usa ka tawo makasala batok sa iyang isigkatawo, ug usa ka panumpa gabutang kaniya aron manumpa siya, ug siya moanhi ug manumpa sa atubangan sa imong halaran niining maong balay;

<lbl>6:23</lbl> Nan patalinghugan mo gikan sa langit, ug buhata, ug hukmi ang imong mga alagad, nga magabalus sa tawong dautan, sa pagdala sa iyang dalan ibabaw sa kaugalingon niyang ulo; ug magpakamatarung sa matarung, sa paghatag kaniya sumala sa iyang

<lbl>6:24</lbl> Ug kong ang imong katawohan nga Israel dag-on sa atubangan sa kaaway, tungod kay sila nakasala batok kanimo, ug bumalik pag-usab ug magasugid sa imong ngalan, ug magaampo ug magahimo sa pagpangamuyo sa atubangan nimo dinhi niining balaya;

<lb>6:25</lbl> Nan patalinghugan mo gikan sa langit, ug pasayloa ang sala sa imong katawohan nga Israel, ug dad-a sila pag-usab ngadto sa yuta nga imong gihatag kanila ug sa ilang mga amahan.

<lbl>6:26</lbl> Sa diha nga ang kalangitan matakpan, ug walay ulan, tungod kay sila nakasala batok kanimo, kong sila magaampo paingon niining dapita, ug magasugid sa imong ngalan, ug motalikod gikan sa ilang sala, sa diha nga ikaw magapasubo kanila.

<lbl>6:27</lbl> Nan patalinghugan mo diha sa langit, ug pasayloa ang sala sa imong mga alagad, ug sa imong katawohan nga Israel, kong ikaw magatudlo kanila sa maayong dalan diin sila magalakaw; ug ipadala ang ulan ibabaw sa imong yuta. nga gihatag mo sa imong katawohan alang sa usa panulondon.

<lbl>6:28</lbl> Kong may gutom dinhi sa yuta, kong may kamatay, kong may hulaw ug talumtum, dulon kun ulod; kong ang ilang mga kaaway managlibut kanila diha sa yuta sa ilang mga ciudad; bisan unsang hampak kun bisan unsang sakit ang anaa;

<lbl>6:29</lbl> Bisan unsang pag-ampo ug pagpangaliyupo nga pagahimoon sa bisan kinsang tawo, kun sa tibook nga katawohan nimo nga Israel, nga makapanghibalo ang tagsatagsa ka tawo sa iyang kaugalingong sakit, ug sa iyang kaugalingong kasubo, ug magabayaw sa iyang mga kamot paingon niining balaya:

<lbl>6:30</lbl> Nan patalinghugan mo gikan sa langit nga maoy dapit mong puloy-anan, ug pasayloa, ug ihatag sa tagsatagsa ka tawo sumala sa tanan niyang mga kagawian, kinsang kasingkasing imong hibaloan (kay ikaw, bisan ikaw lamang, ang nahibalo sa mga kasingkasing sa mg anak sa mga tawo);

<lbl>6:31</lbl> Aron sila mangahadlok kanimo, sa paglakat sa imong mga dalan, sa kadugayon nga sila magapuyo sa yuta nga imong gihatag sa among mga amahan.

<lbl>6:32</lbl> Labut pa niini mahitungod sa dumuloong, nga dili sa imong katawohan nga Israel, kong siya mahianhi gikan sa halayong yuta tungod sa imong daku nga ngalan, ug sa imong gamhanang kamot, ug sa imong tinuy-od nga bukton; kong sila mahianhi ug magaampo paatubang niining balaya:

<lbl>6:33</lbl> Nan patalinghugan mo gikan sa langit, bisan gikan sa imong dapit nga puloy-anan, ug buhata sumala sa tanang pagsangpit sa dumuloong kanimo; aron ang tibook nga mga katawohan sa yuta mahibalo unta sa imong ngalan, ug mahadlok kanimo, ingon sa gibuhat sa imong katawohan nga Israel, ug nga sila manghibalo nga kining balaya nga akong gitukod gihinganlan tungod sa imong ngalan.

<lbl>6:34</lbl> Kong ang imong katawohan mogula sa pagpakiggubat batok sa ilang mga kaaway sa bisan unsang alagianana nga imong paagian kanila, ug sila magaampo kanimo paatubang niining ciudara nga imong gipili, ug sa balay nga akong gitukod alang sa imong ngalan;

<lbl>6:35</lbl> Nan patalinghugan mo gikan sa langit ang ilang pag-ampo ug ang ilang pagpangaliyupo, ug labani ang ilang katungod.

<lbl>6:36</lbl> Kong sila makasala batok kanimo (kay walay tawo nga wala makasala), ug ikaw masuko kanila, ug magatugyan kanila ngadto sa kaaway, aron ilang bihagon sila ngadto sa yuta nga halayo kun haduol;

<lbl>6:37</lbl> Bisan pa kong sila makahunahuna sa ilang kaugalingon didto sa yuta diin sila mabihag, ug mobalik pag-usab, ug mangaliyupo kanimo didto sa yuta sa ilang pagkabinihag, sa pag-ingon: Kami nakasala, kami nakahimo sa pagkasukwahi, ug nakahimo sa dautan;

<lbl>6:38</lbl> Kong sila mobalik diha kanimo sa bug-os nilang kasingkasing ug sa bug-os nilang kalag didto sa yuta sa ilang pagkabinihag, diin sila madala nila nga binihag, ug magaampo sila paatubang sa ilang yuta, nga imong gihatag sa ilang mga amahan, ug paatubang sa ciudad nga imong gipili, ug paatubang sa balay nga akong gitukod alang sa imong ngalan:

<lbl>6:39</lbl> Nan, patalinghugan mo gikan sa langit, bisan gikan sa imong dapit nga puloy-anan, ang ilang pag-ampo ug ang ilang pagpangaliyupo, ug labani ang ilang katungod, ug pasayloa ang imong katawohan nga nakasala batok kanimo.

<lbl>6:40</lbl> Karon, Oh Dios ko, bukha, ang imong mga mata, nangaliyupo ako kanimo, ug padungga ang imong mga igdulungog, sa pag-ampo nga gihimo dinhi niining dapita.

<lbl>6:41</lbl> Busa karon tumindog ka, Oh Jehova nga Dios, ngadto sa dapit mong pahulayan, ikaw, ug ang arca sa imong kusog: himoa nga ang imong mga sacerdote, Oh Jehova nga Dios, masul-oban sa kaluwasan, ug papalipaya ang imong mga balaan diha sa mga maayong binuhatan.

<lbl>6:42</lbl> Oh Jehova nga Dios, ayaw ilingiw ang nawong sa imong dinihog: hinumdumi ang imong mahigugmaong-kalolot kang David nga imong alagad.
<lbl>7:1</lbl>  Karon sa gitapus na ni Salomon ang pag-ampo, ang kalayo miabut gikan sa langit, ug miut-ut sa halad-nga-sinunog ug sa mga halad; ug ang himaya ni Jehova nakapuno sa balay.

<lbl>7:2</lbl> Ug ang mga sacerdote wala makasulod ngadto sa balay ni Jehova, tungod kay ang himaya ni Jehova nakapuno sa balay ni Jehova.

<lbl>7:3</lbl> Ug ang tanang mga anak sa Israel nanagpanan-aw sa pag-abut sa kalayo, ug ang himaya ni Jehova diha sa ibabaw sa balay; ug sila mingduko sa ilang kaugalingon uban sa ilang mga nawong paingon sa yuta ibabaw sa binaldosahang salug, ug nanagsimba ug nanagpasalamat kang Jehova, sa pag-ingon: Kay siya maayo; kay ang iyang mahigugmaong-kalolot (kanunay sa gihapon ngadto sa walay katapusan).

<lbl>7:4</lbl> Unya ang hari ugang tibook nga katawohan minghalad sa mga halad sa atubangan ni Jehova.

<lbl>7:5</lbl> Ug si Salomon nga hari mihalad sa usa ka halad nga kaluhaan ug duha ka libong vaca, ug usa ka gatus ug kaluhaan ka libong carnero. Sa ingon niini ang hari ug ang tibook katawohan nanagpahinungod sa balay sa Dios.

<lbl>7:6</lbl> Ug ang mga sacerdote nanindog, sumala sa ilang mga katungdanan; ang mga Levihanon usab uban ang mga tulonggon alang sa awit ni Jehova (kay ang iyang mahigugmaong-kalolot nagapadayon sa walay katapusan), sa diha nga nagadayeg si David pinaagi sa ilang ministerio: ug ang mga sacerdote nanagpatunog sa mga trompeta sa atubangan nila; ug ang tibook Israel nanindog.

<lbl>7:7</lbl> Labut pa gibalaan ni Salomon ang kinataliwad-an sa sawang mga diha sa atubangan sa balay ni Jehova; kay didto iyang gihalad ang mga halad-nga-sinunog, ug ang tambok sa mga halad-sa-pakigdait, tungod kay ang tumbaga nga halaran nga gihimo ni Salomon wala makapaarang sa halad-nga-sinunog, ug sa halad-nga-kalan-on, ug sa tambok.

<lbl>7:8</lbl> Busa gisaulog ni Salomon ang fiesta niadtong panahona sa pito ka adlaw, ug ang tibook Israel uban kaniya, usa ka daku kaayong pagkatigum, sukad sa pagsulod mo sa Hamath ngadto sa sapa sa Egipto.

<lbl>7:9</lbl> Ug sa ikawalo ka adlaw ilang gihimo ang maligdong nga pagkatigum: kay ilang gipadayon ang pagpahinungod sa halaran sulod sa pito ka adlaw, ug ang fiesta sulod sa pito ka adlaw.

<lbl>7:10</lbl> Ug sa ikakaluhaan ug tolo ka adlaw sa ikapito ka bulan iyang gipaadto ang katawohan ngadto sa ilang mga balong-balong, puno sa kalipay ug himaya sa kasingkasing tungod sa kaayo nga gipakita ni Jehova kang David, ug kang Salomon, ug sa Israel nga iyang katawohan.

<lbl>7:11</lbl> Sa ingon niana nahuman ni Salomon ang balay ni Jehova, ug ang balay sa hari: ug ang tanan nga nahisulod sa kasingkasing ni Salomon nga buhaton diha sa balay ni Jehova, ug sa iyang kaugalingong balay, iyang gihimo nga nagmauswagon.

<lbl>7:12</lbl> Ug si Jehova mipakita kang Salomon sa gabii, ug namulong kaniya: Nadungog ko ang imong pag-ampo, ug nagpili niining dapita alang sa akong kaugalingon nga usa ka balay sa paghalad.

<lbl>7:13</lbl> Kong takpan ko ang mga langit aron walay ulan, o kong sugoon ko ang dulon sa paglamoy sa yuta, o kong magpadala ako ug kamatay taliwala sa akong katawohan;

7:14 Kong ang akong katawohan nga gihinganlan sa akong ngalan magmapainubsanon sa ilang kaugalingon, ug magampo, ug mangita sa akong nawong, ug motalikod gikan sa ilang mga dautang dalan; nan ako magapatalinghug gikan sa langit, ug magapasaylo sa ilang sala, ug magaayo sa ilang yuta.

7:15 Karon ang akong mga mata nangabuka, ug ang akong mga igdulongog magapatalinghug, ngadto sa pag-ampo nga gihimo niining dapita.

<lbl>7:16</lbl> Kay karon gipili ug gibalaan ko kining balaya, aron ang akong ngalan magapuyo diha sa walay katapusan; ug ang akong mga mata ug ang akong kasingkasing mabaanha diha sa kanunay.

<lbl>7:17</lbl> Ug mahitungod kanimo, kong ikaw magalakat sa akong atubangan ingon sa paglakat ni David nga imong amahan, ug magahimo sa tanan nga akong gisugo kanimo, ug magabantay sa akong kabalaoran ug sa akong mga tulomanon;


<lbl>7:18</lbl> Unya tukoron ko ang trono sa imong gingharian, ingon nga ako naghatag sa tugon kang David nga imong amahan, nga nagaingon: Walay makulang kanimo nga usa ka tawo aron mahimong magbubuot sa Israel.

<lbl>7:19</lbl> Apan kong kamo tumipas, ug biyaan ninyo ang akong kabalaoran ug akong mga sugo nga akong gihatag kaninyo, ug moadto sa pag-alagad sa laing mga dios, ug magsimba kanila;

<lbl>7:20</lbl> Nan lukahon ko sila sa mga gamot gikan sa akong yuta nga akong gihatag kanila; ug kining balaya, nga akong gibalaan tungod sa akong ngalan, akong ipahalayo sa akong mga mata, ug himoon ko kini nga usa ka sanglitanan ug usa ka pagya sa taliwala sa mga katawohan.

<lbl>7:21</lbl> Ug kining balaya, nga hataas kaayo, ang tagsatagsa nga molabay niini mahitingala, ug moingon: Nganong gihimo ni Jehova ang ingon niining yutaa, ug niining balaya?

<lbl>7:22</lbl> Ug sila motubag: Tungod kay ilang gibiyaan si Jehova, ang Dios sa ilang mga amahan, nga nagdala kanila gikan sa yuta sa Egipto, ug nagbaton sa laing mga dios, ug nagsimba kanila, ug nag-alagad kanila: busa gidala niya kining kadautan sa ibabaw nila.
<lbl>8:1</lbl> Ug nahitabo sa katapusan sa kaluhaan ka tuig, diin natukod ni Salomon ang balay ni Jehova, ug ang iyang kaugalingong balay,

<lbl>8:2</lbl> Nga ang mga ciudad nga gihatag ni Huram kang Salomon, gitukod pag-usab sila ni Salomon, ug gipapuyo didto ang mga anak sa Israel.

<lbl>8:3</lbl> Ug si Salomon miadto sa Hamath-Soba, ug nakadaug batok niini.

<lbl>8:4</lbl> Ug iyang gitukod ang Tadmor diha sa kamingawan, ug ang tanang mga ciudad nga tipiganan nga iyang gitukod sa Hamath.

<lbl>8:5</lbl> Iya usab nga gitukod ang Beth-horon nga sa ibabaw, ug ang Beth-horon nga sa ubos-ubos, linig-ong mga ciudad sa mga kuta, mga ganghaan, ug mga trangka:

<lbl>8:6</lbl> Ug ang Baalath, ug ang tanang mga ciudad nga tipiganan nga diha kang Salomon, ug ang tanang mga ciudad alang sa iyang mga carro, ug ang mga ciudad alang sa iyang mga magkakabayo, ug ang tanan nga gitinguha ni Salomon sa pagtukod alang sa iyang kahimut-an sa Jerusalem, ug sa Libano, ug sa tanang yuta nga sakup sa iyang gingharian.

<lbl>8:7</lbl> Mahitungod sa tanang katawohan nga nahasalin sa mga Hetehanon, ug sa mga Amorehanon, ug sa mga Peresehanon, ug sa mga Hebehanon, ug sa mga Jebusehanon, nga dili sa Israel;

<lbl>8:8</lbl> Sa ilang mga anak nga nanghibilin kanila diha sa yuta, nga wala hutda sa mga anak sa Israel, gikan kanila gitukod ni Salomon ang usa ka pintakasi sa mga ulipon hangtud niining adlawa.

<lbl>8:9</lbl> Apan gikan sa mga anak sa Israel si Salomon wala maghimo ug mga ulipon alang sa iyang bulohaton; apan sila mga tawo sa gubat, ug pangulo sa iyang mga capitan, ug mga magbubuot sa iyang mga carro ug sa iyang mga magkakabayo.

<lbl>8:10</lbl> Ug kini mao ang mga pangulong punoan ni hari Salomon, bisan duha ka gatus ug kalim-an, nga nanagbuot sa mga katawohan.

<lbl>8:11</lbl> Ug gidala ni Salomon ang anak nga babaye ni Faraon gikan sa ciudad ni David ngadto sa balay nga iyang gitukod alang kaniya; kay siya miingon: Ang akong asawa dili magapuyo sa balay ni David nga hari sa Israel, kay ang mga dapit balaan, diin ginadala ang arca ni Jehova.

<lbl>8:12</lbl> Unya si Salomon naghalad sa mga halad-nga-sinunog kang Jehova sa ibabaw sa halaran ni Jehova, nga iyang gitukod atbang sa alagianan,








4







Title:Nehemias
NEHEMIAS
   
   Ang pagkatinawag ni Nehemias
  <b><lbl>1 •</lbl></b> <lbl>1</lbl> Mga pulong ni Nehemias, anak ni Hakalias. Sa bulan sa Kisleu, sa ika-20 ka tuig nga pagmando ni Hari Artaherhes, samtang didto ko sa kota sa Susan <lbl>2</lbl> miabot si Hanani, usa sa akong mga igsoon uban sa pipila nga taga Juda. Nangutana ko nila bahin sa mga hininginlang Judio nga nabalik na ug bahin sab sa Jerusalem. 
   <lbl>3</lbl> Mitubag sila: "Nagpuyo na sila karon sa kalungsoran taliwala sa katimawa ug kaulaw. Gilumpag ang paril sa Jerusalem ug nasunog ang mga ganghaan." 
   <lbl>4</lbl> Pagkabati ko ining mga pulonga milingkod ko ug mihilak. Nagbangotan ko sulod sa daghang mga adlaw. Nagtukaw ug nag-ampo ko atubangan sa Diyos sa langit. <lbl>5</lbl> Ug miingon ko: 
   "O Yahweh, Diyos sa langit, gamha-nan ka ug gikahadlokan. Nagtuman ka sa imong kasabotan ug kamatinud-anon sa nagmahal ug nagsunod sa imong kasugoan. <lbl>6</lbl> Hinaot nga imong pamation ug sud-ongon ang pag-ampo sa imong alagad! 
   Ania ko karon sa imong atubangan adlaw ug gabii tungod sa imong mga sulugoon, ang mga anak sa Israel. Akong ikompisal ang kasal-anan nga among nabuhat, ang mga anak ni Israel batok nimo. Ako mismo ug ang pamilya sa akong amahan nakasala nimo. <lbl>7</lbl> Ngil-ad kaayo ang among nabuhat. Wala namo tumana ang imong mga sugo, balaod ug pahimangno nga imong gihatag sa imong alagad nga si Moises. 
   <lbl>8</lbl> Apan hinumdomi sab ang imong giingon kang Moises: "Kon dili mo magmatinud-anon nako, patibulaagon tamo sa kanasoran. <lbl>9</lbl> Apan kon tumanon ug buhaton ninyo ang akong kasugoan dad-on tamog balik sa dapit nga akong gipili nga inyong puy-an. Pundokon tamo bisag nagkatibulaag mo hangtod sa kinatumyan sa kalibotan."
   <lbl>10</lbl> Busa, Ginoo, ayaw intawon kalimti nga imo silang mga sulugoon; Imo silang katawhan nga giluwas mo sa gahom ug lig-ong kamot. <lbl>11</lbl> Paminawa ang akong pag-ampo ingon man sa naninguha aron pasidunggan ang imong Ngalan. Naghangyo ko nimo karon nga imo kong tabangan. Ayohon unta ko pagdawat sa hari." 
   Tig-andam man god ko sa ilimnon sa hari kaniadto.
   
   Gibiyaan ni Nehemias ang tanan aron moadto sa Jerusalem 
  <b><lbl>2 •</lbl></b> <lbl>1</lbl> Sa bulan sa Nisan, sa ika-20 ka tuig nga pagmando ni Hari Artaherhes, ako ang tigdala sa kopa sa hari. Nagkuha kog bino ug gihatag ko sa hari. Wala pa gyod mahitabo kaniadto nga nagmasulub-on ko atubangan sa hari. <lbl>2</lbl> Busa, giingnan ko sa hari: "Nganong nagsubo ka, dili man unta ka masakiton nga tan-awon? May nakasamok ba nimo?" 
   Nagduhaduha ko. <lbl>3</lbl>  Miingon ko: "Mabuhi unta ang hari sa kahangtoran! Unsaon man nako nga dili magsubo nga ang syudad diin gilubong ang akong ginikanan nagun-ob man ug ang mga ganghaan nasunog?" <lbl>4</lbl> Mi-ingon ang hari: "Unsa may imong gusto?" Nangayo kog panabang sa langit ug <lbl>5</lbl> akong gisultihan ang hari: "Kon maayo ni sa paminaw sa hari ug kon gikahimuot mo ang akong gibuhat hinaot nga ipadala ko nimo sa Juda. Mao ni ang syudad nga gilubngan sa akong katigulangan, aron tukoron ko pag-usab."
   <lbl>6</lbl> Naglingkod ang rayna tupad sa hari ug nangutana nako ang hari: "Magdugay ka ba didto? Kanus-a ka man mobalik?" Gitakda ko ang akong pagbalik ug misagot siya. <lbl>7</lbl> Akong giingnan ang hari: "Kon ugaling ikahimuot sa hari, hatagan unta ko niyag mga sulat alang sa mga gobernador sa kalungsoran sa pikas tampi sa Suba. Sa ingon masayon ang pagpanaw sa Juda, <lbl>8</lbl> ug usa sab ka sulat kang Asaf, ang tigdumala sa kalasangan sa hari kay magkinahanglan kog kahoy alang sa ganghaan sa kota nga duol sa Templo. Ingon man sa paril sa syudad ug sa balay nga akong kapuy-an." 
   Nagpaluyo nako ang maayong kamot sa Diyos busa, gihatag sa hari ang akong gipangayo. <lbl>9</lbl> Miadto ko sa gobernador sa pikas tampi sa Suba ug gihatod kanila ang mga sulat sa hari. Nagmando ang hari nga paubanan kog mga opisyal sa kasundalohan ug mangangabayo. <lbl>10</lbl> Apan sa Jerusalem, si Sanbalat nga Horonita, ug si Tobias ang sulugoong Ammonita, nasayod sa akong pag-abot. Wala nila ikahimuot nga may motabang sa mga Israelita. 
   <lbl>11</lbl> Miabot ko ug nagpabilin sa Jerusalem sulod sa tulo ka adlaw. <lbl>12</lbl> Unya, sa gabii, uban sa pipila ka lalaki nanglakaw mi. Apan wala gyod koy gisultihan sa gilaraw nga akong buhaton sa Jerusalem sumala sa lamdag sa Diyos.
   Dala ang kabayo nga akong gisakyan, <lbl>13</lbl> migawas ko sa gabii agi sa Ganghaan sa Basurahan. Akong gisusi ang nagubang paril sa Jerusalem ug ang nasunog nga mga ganghaan. 
   <lbl>14</lbl> Mipadayon ko sa Ganghaan nga may Tinubdan ug sa Tangke sa Tubig sa Hari. Apan dili makaagi ang kabayo. <lbl>15</lbl>  Busa, mitungas ko sa pagkagabii agi sa lugot. Akong gisusi ang paril ug mibalik agi sa Ganghaan sa Walog.
   Unya, mibalik ko sa balay. <lbl>16</lbl> Ang mga magtatambag wala masayod diin ko gikan ug unsay akong gibuhat. Hangtod adtong tungora wala koy gisultihan bisag kinsa sa mga Judio o sa mga magtatambag, pari, hamili o bisag kinsa nga alagad sa lungsod. 
   <lbl>17</lbl> Unya, ako silang giingnan: "Kamo mismo nakakita sa atong kalisod. Ang Jerusalem nalumpag ug ang iyang mga ganghaan nasunog. Dali, atong tukoron pag-usab ang paril sa Jerusalem aron matapos na kining makauulaw nga kahimtang" <lbl>18</lbl> Akong gisugilon kanila giunsa sa Diyos pagtabang nako ug ang gisulti sa hari. Miingon ang tanan: "Sugdan nato ang buluhaton." Ug nagdinasigay sila aron matuman kining maayong katuyoan. 
   <lbl>19</lbl> Nadunggan ni ni Sanbalat nga Horonita, ni Tobias nga Amonita ug ni Gesem ang Arabe. Apan ila ming gikataw-an ug giingnan: "Unsay inyong gibuhat? Misukol mo sa hari." <lbl>20</lbl> Busa, gitubag ko sila: "Ang Diyos sa langit mopalampos namo. Kami, ang iyang mga sulugoon, manrabaho. Apan kamo walay bisan dyotayng katungod o kabilin o bisag unsa nga mabuhat alang sa Jerusalem."
   
   Gisugdan nila pag-ayo ang paril 
  <b><lbl>3</lbl></b> <lbl>1</lbl>  Ang labawng pari nga si Eliasib ug ang kaigsoonang kaparian gitugyanan pagtukod sa balay nga gihinganlan og Ganghaan sa Karnero nga ilang gitrabaho. Gibutangan nilag mga pultahan ug paril hangtod sa tore sa Hananel. <lbl>2</lbl> Nagtukod sab og tore ang mga tawo sa Jerico ug miapil si Zakur nga anak ni Imri. <lbl>3</lbl> Ang mga anak ni Senaa, gitahasan sa Ganghaan sa Isda. 
   Gipatindog ni ug gitaurag pultahan. Unya, ilang gitaod ang mga sira ug trangka. 
   <lbl>4</lbl> Sunod nila mao si Meremot nga anak ni Urias ug apo ni Hakkos. Ingon man si Mesullam, anak ni Berekias, ug apo ni Mesezabel nga nag-ayo sa usa ka bahin. Ug nagsunod nila si Zadoc, anak ni Baana nga nag-ayo sa laing bahin sa balay. <lbl>5</lbl> Sunod, diha ang mga lumolupyo sa Tekoa. Mitrabaho sila, apan ang kadagkoan wala motabang nila pagtuman sa mga sugo sa ilang labaw. 
   <lbl>6</lbl> Ang Karaang Ganghaan giayo ni Yoyada, anak ni Pasea ug ni Mesullam nga anak ni Besodias. Gipatindog ni ug giayo ang pultahan ug gitaorag sira ug mga trangka. 
   <lbl>7</lbl> Misunod si Melatias nga taga Gibeon, ug si Yadan nga taga Meronot uban sa mga tawo sa Gibeon ug sa Mispa, sa kilid sa balay sa gobernador sa probinsya. <lbl>8</lbl> Sunod si Uziel, ang Mananalsal og bulawan. Unya, si Hananias uban sa mga tighimo og agwa. Ilang gilig-on ang Jerusalem hangtod sa Paril sa Plasa. <lbl>9</lbl> Misunod si Repaias, anak ni Hur, ang pangulo sa katunga nga distrito sa Jerusalem nga naghimo sa mga ayohon. <lbl>10</lbl> Unya, si Jedaias, anak ni Harumap nga nagtrabaho atbang sa iyang balay. Sunod si Hatus, anak ni Hasabnias sa ila pod nga mga ayohon. <lbl>11</lbl> Sila si Malkias nga anak ni Harim ug si Hasub nga anak ni Pahatmoab nag-ayo sa mga bahin sa Tore sa mga Hudno. <lbl>12</lbl> Sunod nila mitabang si Sallum, anak ni Halohes, ang nagmando sa katunga sa distrito sa Jerusalem uban sa iyang mga anak nga babaye. <lbl>13</lbl> Si Hanun ug ang katawhan sa Zanoa nag-ayo sa Ganghaan sa Walog nga gitukod nila pag-usab ug gipahimutang ang mga pultahan, sira ug trangka. Ilang giayo ang 1,500 ka sikong paril hangtod sa Ganghaan sa Basura. <lbl>14</lbl> Si Malkias nga anak ni Rekab, ang pangulo sa distrito sa Bet-hakerim maoy nag-ayo sa Ganghaan sa Basura. Siya ug ang iyang mga anak nga lalaki ang naghimo sa mga pultahan nga gitaorag sira ug gibutangag mga trangka. 
   <lbl>15</lbl> Si Sallum nga anak ni Kolhoza, ang pangulo sa distrito sa Mizpa nag-ayo sa Ganghaan sa Tigumanan sa Tubig. Iya ning gipalig-on ug gipamutangag sira ug trangka. Iyang giayo ang paril sa agianan sa atabay nga tupad sa tanaman sa hari hangtod sa hagdanan pagkanaog gikan sa kota ni David. <lbl>16</lbl> Sunod niya, si Nehemias nga anak ni Azbuk, ang nagmando sa katunga sa distrito sa Bet-sur nga nagtrabaho atbang sa lubnganan ni David, ang lim-aw nga artipisyal, ug ang Puluyanan sa mga Bayani. <lbl>17</lbl> Ang mga Levita misunod niya: Si Rehum nga anak ni Bani nga gisundan ni Hasabias, ang pangulo sa katunga sa distrito sa Keila. Iyang gitrabaho ang kaugalingong distrito. <lbl>18</lbl> Nagsunod nila ang mga igsoong lalaki: Si Binui nga anak ni Henadad, ang pangulo sa katunga sa distrito sa Ceila: <lbl>19</lbl> Ezer, anak ni Jesua, ang pangulo sa Mispa, ang nagtrabaho atbang sa bakilid hangtod sa butanganan sa hinagiban padulong sa eskina sa paril. 
   <lbl>20</lbl> Ang sunod niya mao si Baruk nga anak ni Zabai nga nagtrabaho gikan sa eskina ngadto sa pultahan sa balay ni Eliasib, ang pangulong pari. <lbl>21</lbl> Gisundan siya ni Meremot nga anak ni Urias, apo ni Hakkos nga naghimo sa bahin gikan sa pultahan sa balay ni Eliasib hangtod sa tumoy. <lbl>22</lbl> Sunod, mitrabaho ang kaparian nga nanimuyo didto. <lbl>23</lbl> Gitrabaho ni Benjamin ug Hasub ang atbang sa ilang gipuy-an. Ang sunod mao si Azarias nga anak ni Maasias, apo ni Ananias ang nagtrabaho sa tupad sa ilang balay. <lbl>24</lbl> Sunod, si Binnui, anak ni Henadad, gikan sa balay ni Azarias hangtod sa eskina. <lbl>25</lbl> Si Palal, anak ni Uzai, nagtrabaho atbang sa eskina sa tore nga nagtuybo ibabaw sa palasyo sa Hari duol sa nataran sa bilanggoan. Misunod si Pedaya nga anak ni Paros. Siya ang nagtrabaho sa bahin <lbl>26</lbl> hangtod sa Ganghaan sa Tubig ug padulong sa silangang bahin atbang sa toreng nagtuybo. <lbl>27</lbl> Unya, ang mga lalaki sa Tekoa nga nagtrabaho atbang sa dakong Tore hangtod sa paril sa Ofel. 
   <lbl>28</lbl> Gikan sa Ganghaan sa Kabayo ang kada pari nag-ayo sa bahin atbang sa kaugalingong balay. <lbl>29</lbl> Sunod si Zadok nga anak ni Imer nga nagtrabaho atbang sa ilang balay. Unya, si Semaya, anak ni Sekanias, ang magbalantay sa Ganghaan sa Silangan. <lbl>30</lbl> Sunod si Hananias, anak ni Selemias ug si Hanun, ang ikaunom nga anak ni Zalaf. Unya, ang anak ni Berekias nga si Mesulam nga nagtrabaho atbang sa iyang pinuy-anan. <lbl>31</lbl> Sunod, si Malkias nga tigsalsal og bulawan. Mitabang siya pagtrabaho sa bahin sa puluy-anan sa mga mamumuo ug sa mga negosyanti. Nahimutang ni atbang sa Ganghaan nga Bantayanan lakip ang kinatas-ang bahin sa eskina. <lbl>32</lbl> Ang mga negosyanti ug platero nag-ayo sa bahin gikan sa kinatas-an sa Eskina hangtod sa Ganghaan sa Karnero.
   
   Ang mga kaaway misulay pagbabag kang Nehemias 
   <lbl>• 33</lbl> Nasuko si Sanbalat pagkasayod nga among giayo ang paril. Iyang gibugalbugalan ang mga Judio. <lbl>34</lbl> Atubangan sa iyang kaigsoonan ug sa kasundalohan sa Samaria, miingon siya: unsa gibuhat ining makaluluoyng mga Judio? Nagtoo ba sila nga matukod nila pag-usab ang syudad sa usa lang ka adlaw? Makatukod ba sila og paril gikan sa mga sunog nga sagbot?" 
   <lbl>35</lbl> Si Tobias, ang Amonita nga diha sa iyang tupad miingon: "Tinuod, kay bisan milo lang ang mokatkat sa paril matumba na." 
   <lbl>36</lbl> Pamatia mi, O Ginoo, kay gibiaybiay mi nila. Isumbalik unta kanila ang ilang pagtamay namo. Pasagdi sila nga biaybiayon sa mga nasod nga mobihag nila. <lbl>37</lbl> Ayaw taboni, ni pasayloa ang ilang mga sala kay ilang gipakaulawan kaming nagtukod sa paril. 
   <lbl>38</lbl> Ang katawhan nagtrabaho nga madasigon kaayo ug nahuman ang katunga sa gihabogon sa paril.
   
  <b><lbl>4</lbl></b>  <lbl>1</lbl> Nakita ni Sanbalat, ni Tobias, sa mga Arabe, mga Amonita ug sa mga lumolupyo sa Asdod, nga paspas ang trabaho sa pag-ayo sa paril. Gani hapit na mahuman pagbulit ang mga lungag, <lbl>2</lbl> ug nasuko sila pag-ayo. Busa, nagkasabot sila nga ilang sulngon ang Jerusalem ug pakaulawan ko. 
<lbl>3</lbl> Apan nag-ampo mi sa among Diyos. Nagbutang mig gwardiya adlaw ug gabii.







4







Title:Roma
   <b><lbl>1 •</lbl></b> <lbl>1</lbl> Gikan ni Pablo, sulugoon ni JesuCristo, nga gitawag sa pagka-apostol ug gilain alang sa Maayong Balita. <lbl>2</lb> Kining mga saana iyang gitug-an pinaagi sa iyang mga propeta diha sa Santos nga Kasulatan <lbl>3</lbl> mahitungod sa nagpakatawon niyang Anak nga kaliwat ni David. <lbl>4</lbl> Giila siya nga Anak sa Diyos nga gigamhan sa Espiritu Santo sa iyang pagkabanhaw sa minatay. <lbl>5</lbl> Pinaagi ni JesuCristo, atong Ginoo, ug tungod ug alang sa iyang ngalan napili ta. Gipadala ta ngadto sa tanang kanasoran aron dawaton nila ang pagtoo. <lbl>6</lbl> Kamong tanan, mga minahal sa Diyos sa Roma, pinili sab ni Cristo ug tinawag sa pagkabalaan. <lbl>7</lbl> Hinaot nga ang Diyos Amahan, ug ang Ginoong JesuCristo motuga ninyog grasya ug kalinaw. 
   
   Pangandoy sa pagduaw
   <lbl>8</lbl> Una sa tanan, nagpasalamat ko sa akong Diyos pinaagi ni JesuCristo tungod ninyong tanan: ang inyong pagtoo giila sa tibuok kalibotan. <lbl>9</lbl>  Ang Diyos nga akong gialagaran pinaagi sa pagwali sa Maayong Balita sa iyang Anak, saksi nga naghandom ko ninyo sa akong pag-ampo sa tanang panahon. <lbl>10</lbl>  Sa kanunay nag-ampo ko nga kon buot siya, tugtan ko niya sa pagduaw ninyo. <lbl>11</lbl>  Naghigwaos ko sa pagpakigkita ninyo ug pagpaambit og mga espirituhanong panalangin aron paglig-on ninyo. <lbl>12</lbl>  Sa ingon, magdasigay ta sa pag-ambitay sa pagtoo nga atoang tanan. 
   <lbl>13</lbl>  Kinahanglang mahibawo mo, mga igsoon, nga sa makadaghan naglaraw ko sa pag-anha ninyo. Apan hangtod karon napugngan ko. <lbl>14</lbl>  Ang akong tuyo mao ang pag-anig mga bunga gikan ninyo. Kini pod ang gihimo nako sa ubang nasod. MaGriyego o langyaw, edukado o ignoranti, akong giisip nga may katungdanan ko sa tanan. <lbl>15</lbl>  Mao nga dako ang akong tinguha pagpalambo sa Ebanghelyo diha sab ninyo, mga Romano. 
   <lbl>• 16</lbl>  Wala ko maulaw ining Maayong Balita, ang gahom sa Diyos nga nagluwas sa nagtoo, una sa mga Judio unya, sa mga Griyego. <lbl>17</lbl>  Kining Maayong Balita nagpakita giunsa sa Diyos pagtarong sa mga tawo pinaagi sa pagtoo alang sa kinabuhi sa pagtoo sumala sa giingon sa Kasulatan: Ang tarong magpuyo sa pagtoo. 
   
   Ang kasuko sa Diyos batok sa katawhan
   <lbl>• 18</lbl>  Ang Diyos andam pagsilot sa kadaotan ug sa bisag unsa nga dili tarong adtong mipahilom sa kamatuoran sa ilang pamaagi. <lbl>19</lbl>  Kay ang mahimong mahibaw-an bahin sa Diyos tataw alang nila: ang Diyos mismo nagklaro ini. <lbl>20</lbl>  Bisag dili ta siya makita, labing menos mailhan ta siya sa mga buhat. Kay gibuhat man niya ang kalibotan ug pinaagi sa mga buhat masabot nato nga wala siyay kataposan ug makagagahom siya sa tanan: nga Diyos siya. 
   <lbl>21</lbl>  Sa ingon wala silay katarongan, kay nakaila sila sa Diyos, apan wala maghimaya niya sa angay ni magpasalamat. Hinunoa, nangawala sa pangatarongan nila, ug ang kangitngit mingiob sa hunahuna. 
   <lbl>22</lbl>  Sa pagtoo nga maalamon sila, nabuang hinuon. <lbl>23</lbl>  Gibaylo nila ang Himaya sa walay kamatayong Diyos sa mga larawan sa mamatayng mga tawo, mga langgam, mga hayop ug nagkamang nga mananap. 
   <lbl>24</lbl>  Tungod ini gipanontan sila sa Diyos sa lawasnong pangandoy, nagbuhat silag makaulaw nga mga butang, gipasipad-an nila ang ilang lawas. 
   <lbl>25</lbl>  Gibaylo nila sa bakak ang kamatuoran sa Diyos. Mitahod ug misimba sila sa mga binuhat, inay sa Magbubuhat nga dayegon sa kanunay hangtod sa kahangtoran, Amen! <lbl>26</lbl>  Busa, gipanontan sila sa Diyos sa makaulawng mga pagbati: ang ilang mga babaye mibaylo sa naandang panghilawas sa dili naandan. <lbl>27</lbl>  Sa ingon, ang mga lalaki mibiya sa naandang panghilawas sa babaye, namiga sila sa usag usa, ang lalaki sa lalaki. Nagdala sila sa ilang kadaotan. <lbl>28</lbl>  Kay wala man sila magtoo nga bililhon ang kahibawo sa Diyos, gipanontan sila sa walay pulos nilang mga hunahuna. Busa, naghimo sila sa tanang matang sa kadaotan. 
   <lbl>29</lbl>  Napuno sila sa panglupig, kahiwian, kahakog, kadaotan, sa kasina, patay, bingkilbingkil, panglimbong, daotang kabubut-on, ug panglibak. <lbl>30</lbl>  Nagbutangbutang, nagpasipala sa Diyos, garboso sila, mapahitas-on, bakakon, maayong-laki sa dinaotan. Morebeldi sila sa ginikanan, <lbl>31</lbl>  mga kwanggol, maluibon, gahig kasingkasing ug walay kaluoy. <lbl>32</lbl>  Nahibawo sila sa hukom sa Diyos nga naghisgot og kamatayon sa nagpuyo sa ingon. Apan dili lang nga naghimo sila ining tanan, gipakpakan pod nila ang naghimo sa ingon. 
   
   Mahadlok sab sa hukom ang mga Judio
   <b><lbl>2 •</lbl></b>  <lbl>1</lbl>  Busa, wala kay katarongan, bi- sag kinsa ka pa, sa paghukom sa uban. Sa imong paghukom sa isigkatawo, nagkondenar ka sa kaugalingon, kay gibuhat nimo ang imong gihukman. <lbl>2</lbl>  Nahibawo ta nga ang silot sa Diyos moabot sa naghimo sa ingon. <lbl>3</lbl>  Nagtoo ba mo nga malikayan ninyo ang hukom sa Diyos sa paghukom sa uban nga inyo man nang gihimo? 
   <lbl>4</lbl>  Gipahimuslan ninyo ang Diyos ug ang walay kinutoban niyang kaayo, pailob ug kamasinabtanon. Wala mo makaamgo nga ang Diyos maayo aron madani mo. <lbl>5</lbl>  Hinuon, kon magmagahi gyod ang inyong kasingkasing ug magdumili mo pag-usab, nagtigom lang mo alang sa kaugalingon og dakong silot sa adlaw sa hukom kanus-a ang Diyos tarong nga mohukom. 
   <lbl>6</lbl>  Hatagan niya ang usag usa sa angay sumala sa nabuhat. <lbl>7</lbl>  Mohatag siya sa kinabuhing dayon sa nangita sa himaya, kadungganan ug tunhayng kinabuhi ug sa nagtubay sa pagbuhat og maayo. <lbl>8</lbl>  Apan kapungot ug panimalos ang maangkon sa wala mag-alagad sa kamatuoran, hinunoa sa panglupig. <lbl>9</lbl>  May pag-antos ug kayugot alang sa nagbuhat og daotan, una sa mga Judio unya, sa mga Griyego. <lbl>10</lbl>  Apan ang Diyos mohatag og himaya, kadungganan ug kalinaw sa nagbuhat og maayo, una sa mga Judio, unya sa mga Griyego. <lbl>11</lbl>  Kay ang una dili lahi sa ikaduha atubangan sa Diyos. 
   
   Ang matag usa hukman sa iyang tanlag
   <lbl>12</lbl>  Ang nagbuhat og sala nga wala makahibawo sa Balaod, mamatay nga walay Balaod. Ang nagbuhat og sala nga nakahibawo sa Balaod, hukman sa maong Balaod. <lbl>13</lbl> Ang makapatarong nato atubangan sa Diyos dili ang pagpaminaw sa Balaod kondili, ang pagsunod ini. <lbl>14</lbl>  Kon ang dili Judio nga walay balaod nagbuhat sa gisugo sa Balaod, naghatag silag balaod sa kaugalingon, <lbl>15</lbl>  nagpasabot ni nga ang mga sugo sa Balaod napatik sa ilang salabotan. Ang ilang konsensya nga nagsulti sulod nila nagpasabot sab ini, sa pagkondenar o pag-aprobar sa ilang gibuhat. <lbl>16</lbl>  Sumala sa akong ebanghelyo, mao pod ang mahitabo inighukom sa Diyos, sa sikretong mga buhat sa mga tawo diha sa persona ni JesuCristo. 
   <lbl>17</lbl>  Pananglitan, nagtawag mo ninyo nga Judio, naggamit sa Balaod isip sukaranan ug nagpasigarbo sa inyong Diyos. <lbl>18</lbl>  Nahibawo mo sa kabubut-on sa Diyos, ug ang Balaod nagtudlo ninyo sa pag-ila unsay mas maayo. <lbl>19</lbl>  Alang ninyo giya mo sa mga buta, kahayag sa kangitngit, <lbl>20</lbl>  magtutudlo sa walay kahibawo, tigmatuto sa mga bata, kay sa Balaod nagbaton mo sa tinuod nga kahibawo. <lbl>21</lbl>  Unya, kamo nga nagtudlo sa uban, nganong dili man ninyo tudloan ang inyong kaugalingon? Kon nagsugo mo sa dili pagpangawat, nganong nangawat man mo? <lbl>22</lbl>  Nag-ingon mo nga dili manapaw, apan inyo ning gibuhat. Nag-ingon mo nga gidumtan ninyo ang mga diosdios, apan nangawat mo sa mga templo! <lbl>23</lbl>  Mapasigarbohon mo sa Balaod, apan wala mo mosunod ini. Gipasipad-an ninyo ang inyong Diyos. <lbl>24</lbl>  Gani, sumala sa kasulatan, ang ubang nasod nagtamay sa ngalan sa Diyos tungod ninyo. 
   <lbl>25</lbl>  Ang pagpatuli mapuslanon alang ninyo kon nagtuman mo sa Balaod, apan kon wala, sama ra nga wala mo matuli. <lbl>26</lbl>  Hinunoa, kon ang mga pisot motuman sa mga sugo sa Balaod, wala ba mo magtoo nga bisan sa ilang kapagano, nahisama sila sa mga tinuli? <lbl>27</lbl>  Ang nagtuman sa Balaod nga wala magpatuli mohukom ninyong nagpatuli ug nagbaton sa Balaod nga wala tumana. <lbl>28</lbl>  Kay ang tiunayng Judio dili ang nagpatuli lang sa gawas, dili sab ni tiunayng pagpatuli. <lbl>29</lbl>  Ang Judio kinahanglang Judio pod sa sulod. Ang pagtuli sa kasingkasing nalambigit sa espiritu ug dili sa sinulat nga balaod. Ang magpuyo ining paagiha daygon dili sa mga tawo kondili, sa Diyos. 
   
   Unsay nakabintaha sa Judio
   <b><lbl>3 •</lbl></b>  <lbl>1</lbl>  Sa ingon, unsay kapuslanan sa pagkaJudio? Ug unsay kapuslanan sa pagpatuli? <lbl>2</lbl>  Daghan, sa bisag unsang puntoha sa panan-aw. Sa unang lugar, ang mga Judio gitugyanan sa Diyos sa iyang pulong. 
   <lbl>3</lbl>  Karon, kon ang uban nila dili matinud-anon, nakapadili ba diay ni sa kamatinud-anon sa Diyos? Siempre, dili. <lbl>4</lbl>  Hinunoa, mamatud-an nga ang Diyos matinud-anon, ug ang tawo bakakon, sumala sa giingon sa kasulatan: mamatud-an nga ang imong pulong tinuod, ug makadaog ka kon buot silang mohukom nimo. 
   <lbl>5</lbl>  Kon ang atong pagkadaotan nagpakita nga ang Diyos tarong, makaingon ba diay ta nga ang Diyos dili tarong kon masuko siya ug mosilot? (Ang uban tingali mosulti sa ingon.) 
   <lbl>6</lbl>  Dili, kay sa laing bahin, unsaon man sa Diyos paghukom sa kalibotan? 
   <lbl>7</lbl>  Apan kon ang akong pamakak makapatataw sa kamatuoran sa Diyos sa ingon, madugangan ang iyang himaya, insakto ba nga tawgon kog makasasala? 
   <lbl>8</lbl>  Busa, wala moy kapilian kondili, ang pagpakasala, aron mosangpot gikan ini ang maayo. Sumala sa pipila ka mabutangbutangon, nagtudlo ko ini. Manubag sila sa ilang gipanulti! 
   <lbl>9</lbl>  Nakabintaha ba diay ta? Wala! Kay napadayag na nato nga ang tanan, Judio o dili Judio, gigamham sa sala. <lbl>10</lbl>  Sumala sa giingon sa Kasulatan: Walay tawo nga maayo, bisag usa, <lbl>11</lbl>  walay nakasabot walay nangita sa Diyos. <lbl>12</lbl>  Ang tanan nasaag ug nadaotan. Walay nagbuhat og maayo. <lbl>13</lbl>  Ang ilang tutonlan abli nga lubnganan, ang pulong limbong. <lbl>14</lbl>  Ang ngabil nagtagog hilo sa bitin. Gikan sa baba nagpungasi ang bangis nga balikas. <lbl>15</lbl>  Modagan sila ngadto diin makapabuhagay silag dugo ug <lbl>16</lbl>  magbiyag kaparotan ug kaalaot. <lbl>17</lbl>  Wala sila makaila sa dalan sa kalinaw, <lbl>18</lbl>  wala silay kahadlok sa Diyos. 
   <lbl>19</lbl>  Karon nahibawo ta nga ang gisulti sa Kasulatan, gisulti ni alang sa mga tawo sa Balaod, sa mga Judio. Magpakahilom unta sila ug moila nga ang tibuok kalibotan sad-an atubangan sa Diyos. <lbl>20</lbl>  Dugang pa, walay tawo nga maangayan atubangan sa Diyos kon magpabilin lang ta sa pagtuman sa Balaod. Kay ang Balaod kutob ra sa pagpadayag sa sala. 
   
   Pagtoo, ang dalan sa kaluwasan
   <lbl>• 21</lbl>  Apan karon gipadayag unsa ang gipahayag kanato sa Balaod ug sa mga Propeta: Ang Diyos naghimo nato sama sa iyang gusto sa walay pagkinahanglan sa balaod. <lbl>22</lbl>  Ang Diyos naghimo natag tarong pinaagi sa pagtoo kang JesuCristo sa walay pagpili, alang ni sa tanang nagtoo. <lbl>23</lbl>  Kay ang tanan nakasala ug wala makakab-ot sa himaya sa Diyos. <lbl>24</lbl>  Ug ang tanan gitarong sa kalumo ug gisantos pinaagi sa kaluwasan nga nakab-ot ni Cristo Jesus. <lbl>25</lbl>  Kay ang Diyos nagtugyan niya nga mabiktima aron, pinaagi sa iyang dugo, makab-ot ang pasaylo sa atong mga sala pinaagi sa pagtoo. 
   Busa, ang Diyos nagtudlo giunsa ta niya pagdala sa katarong. <lbl>26</lbl>  Wala niya panumbalinga ang mga sala kaniadto, panahon to nga nagpailob lang ang Diyos. Apan karon buot niyang ipadayag ang iyang kabalaan. Makiangayon siya ug balaan. Gitarong ta niya pinaagi sa pagtoo ni Jesus. 
   <lbl>27</lbl>  Unya, unsa na man ang atong garbo? Wala ni iapil. Sa unsang paagiha? Dili ining Balaora ug sa pagtuman ini kondili, sa laing balaod - ang pagtoo. 2<lbl>8</lbl>  Kay nagtoo man ta nga ang tawo naa sa grasya sa Diyos pinaagi sa pagtoo, dili sa pagtuman sa Balaod. <lbl>29</lbl>  Kay kon dili, ang Diyos maDiyos sa mga Judio. Apan dili ba pod siya Diyos sa paganong nasod? <lbl>30</lbl>  Ang tinuod, Diyos siya sa tanan, kay usa lang ang Diyos. Moluwas siya pinaagi sa pagtoo sa mga tinuling Judio ingon man sa dili tinuling nasod. <lbl>31</lbl>  Nan karon, nagsalikway ba ta sa bili sa Balaod tungod sa atong gisulti bahin sa pagtoo? Wala. Hinunoa, gipahimutang ta ang Balaod sa hustong dapit. 
   
   Si Abraham, amahan sa makiangayon
<b><lbl>4 •</lbl></b>  <lbl>1</lbl>  Atong tan-awon si Abraham, ang amahan tang lawasnon. Unsay iyang nakaplagan? <lbl>2</lbl>  Kon si Abraham namakiangayong higala sa Diyos tungod sa iyang mga buhat, mapasigarbohon unta siya. Apan dili siya makahimo ini atubangan sa Diyos. <lbl>3</lbl>  Ang Kasulatan nag-ingon: si Abraham nagtoo sa Diyos nga, nagtimaan ini, ug nag-isip niyang makiangayon. <lbl>4</lbl>  Karon, kon ang usa ka tawo nagtrabaho, gisweldohan siya dili isip pabor kondili, utang nga gibayran. <lbl>5</lbl>  Sa laing bahin, ang walay binuhatan nga ikapakita, apan nagtoo sa nagtarong sa makasasala, ang iyang pagtoo giisip ug giila nga tarong. <lbl>6</lbl>  Sa ingon, si David mipahalipay sa nasantos pinaagi sa grasya sa Diyos, ug dili sa ilang mga buhat:







4







Title:Lucas (2)
   <lbl>23</lbl> Nasulat sa balaod sa Ginoo: Ang tanang panganay nga lalaki isipong balaan alang sa Ginoo. <lbl>24</lbl> Maghalad pod sila og sakripisyo ingon sa gihisgotan sa balaod sa Ginoo: usa ka parisan nga pati ug duha ka tukmo. 
   <lbl>25</lbl> May tawo sa Jerusalem nga gitawag og Simeon, tinuod nga tarong ug diyosnon. Gipaabot niya ang pagluwas sa Diyos sa Israel ug naa niya ang Espiritu Santo. <lbl>26</lbl> Gipahibawo sab siya sa Espiritu Santo nga dili siya mamatay hangtod nga makita niya ang Cristo sa Ginoo. <lbl>27</lbl> Busa, gidala siya sa Espiritu ngadto sa Templo sa paghalad ni Jesus aron pagtuman sa balaod alang niya. 
   <lbl>28</lbl> Gikugos ni Simeon ang bata ug midayeg sa Diyos sa pag-ingon:
   <lbl>29</lbl> "Palakta na sa kalinaw ang imong sulugoon, O Ginoo, sumala sa imong pulong; <lbl>30</lbl> kay nakita na sa akong mata ang imong pagluwas <lbl>31</lbl> nga giandam nimo atubangan sa tibuok mong katawhan: <lbl>32</lbl> ang kahayag nga modan-ag sa mga pagano ug ang himaya sa imong lungsod nga Israel." 
   <lbl>33</lbl> Natingala ang amahan ug inahan sa bata sa gisulti mahitungod niya. <lbl>34</lbl> Gipanalanginan sila ni Simeon ug giingnan si Maria, ang inahan sa bata: "Tungod niya, tumbahon o bangonon ang daghan sa Israel ug alang nila matimailhan siya nga supakon. <lbl>35</lbl> Unya, aron mabutyag ang tinagong hunahuna sa mga tawo, molagbas ang pinuti sa imong kasingkasing." 
   <lbl>36</lbl> May babaye sab nga propeta, si Ana, anak ni Fanuel, gikan sa tribu ni Aser, nga tigulang na. Sa pagtalikod niya sa balay sa amahan, nagtipon siya ug ang bana sulod sa pito ka tuig. Nagpuyo siya isip byuda nga walay gawasgawas sa templo. Adlawg gabii nagsimba siya ug nangayog panalangin sa Diyos. <lbl>37</lbl> 84 anyos na siya. <lbl>38</lbl> Sa pag-abot niya anang mga gutloa, midayeg pod siya sa Diyos ug namulong mahitungod sa bata alang sa tanang nagpaabot sa kaluwasan sa Jerusalem. 
   <lbl>39</lbl> Sa natuman na ang tanan sumala sa balaod sa Ginoo, namauli sila sa Galilea, sa kaugalingong lungsod sa Nazaret. <lbl>40</lbl> Midako ug nakusgan ang bata; puno sa kaalam ug gipanalanginan sa Ginoo. 
   
   Balay sa akong Amahan
   <lbl>• 41</lbl> Tuigtuig moadto sa Jerusalem ang ginikanan ni Jesus alang sa pangilin sa Pasko sa Pagsaylo. <lbl>42</lbl> Sa 12 anyos na si Jesus, nangadto sila ingon sa naandan, aron pagsaulog. <lbl>43</lbl> Human sa pangilin namauli sila, apan nabiyaan si Jesus sa Jerusalem nga wala mamatikdi sa ginikanan. 
   <lbl>44</lbl> Sa pagtoo nga mikuyog siya sa kaubanan ra pod, mipadayog byahe sa tibuok adlaw si Jose ug si Maria. Unya, gipangita nila ang bata sa kaparyentihan ug kahigalaan. <lbl>45</lbl> Kay wala man siya hikaplagi, namalik sila sa Jerusalem aron pagpangita niya. <lbl>46</lbl> Sa ikatulo ka adlaw, nakaplagan siya sa templo nga naglingkod uban sa mga magtutudlo, naminaw ug nangutana nila. <lbl>47</lbl> Ang nakabati nahibulong sa maalamon niyang mga tubag. 
   <lbl>48</lbl> Natingala ang ginikanan sa pagkakita niya. Ug miingon ang inahan: "Anak, nganong imo ning gibuhat? Ako ug ang imong amahan nabalaka pag-ayo sa pagpangita nimo." <lbl>49</lbl> Apan miingon siya: "Nganong gipangita ko ninyo? Wala ba mo masayod nga kinahanglang nia ko sa balay sa akong Amahan?" <lbl>50</lbl> Apan wala sila makasabot sa iyang gisulti. 
   <lbl>51</lbl> Nagkuyog sila sa paglugsong padulong sa Nazaret, ug nagmasinugtanon nila si Jesus. Kining tanan gihambin ni Maria sa iyang kasingkasing. 
   <lbl>• 52</lbl> Mitubo si Jesus sa idad ug sa kaalam ug naangkon niya ang grasya sa Diyos ug sa katawhan. 
   
   Giandam ni Juan ang agianan
   (<lbl>Mc 1:1</lbl>; <lbl>Mt 3:1</lbl>; <lbl>Jn 1:19</lbl>)
   <b><lbl>3 •</lbl></b> <lbl>1</lbl> Nahitabo ni sa ika 15 ka tuig sa paghari ni imperador Tiberio. Si Poncio Pilato gobernador sa Juda; nagmando si Herodes sa Galilea; ug si Felipo nga iyang igsoon nagmando sa Iturea ug Traconitide; si Lisanias sa Abilene. <lbl>2</lbl> Si Anas ug Caifas ang Labawng Pari adtong panahona. Anang gutloa miabot ang pulong sa Diyos kang Juan, anak ni Zacarias, sa disyerto. 
   <lbl>• 3</lbl> Nagwali si Juan sa bunyag sa pagbasol alang sa kapasayloan sa mga sala. Nalukop niya ang tibuok dapit sa tampi sa sapa Jordan. <lbl>4</lbl> Sumala sa nasulat sa basahon ni propeta Isaias: "Nadungog ang singgit sa kamingawan: andama ang dalan sa Ginoo, tul-ira ang iyang agianan. <lbl>5</lbl> Abunohi ang mga walog ug pataga ang mga bungtod ug bukid. Tul-ira ang tanang hiwi ug taronga ang gansanggansangon. <lbl>6</lbl> Sa ingon makita sa tanan ang pagluwas sa Diyos." 
   <lbl>7</lbl> Unya, miingon si Juan sa mga tawo nga miadto niya aron pagpabunyag: "Kaliwat sa mga bitin! Kinsay nag-ingon nga makalikay mo sa umaabot nga kastigo? <lbl>8</lbl> Ipakita ang tinuod nga mga bunga sa pagbasol. 'Ayawg ingon sulod sa kaugalingon nga si Abraham ang inyong kaliwat! Nakaingon na ko nga bisan ining mga batoha makapabarog ang Diyos og mga anak alang ni Abraham! <lbl>9</lbl> Andam na ang pinuti aron pagputol sa gamot sa mga kahoy. Hinunoa, putlon ang tanang kahoy nga dili mamungag maayong bunga ug ilabay sa kayo." 
   <lbl>10</lbl> Unya, gipangutana siya sa daghang tawo: "Unsay among buhaton?" <lbl>11</lbl> Mitubag si Juan: "Ang dunay duha ka sapot mohatag sa wala, ingon man ang dunay pagkaon." 
   <lbl>12</lbl> May mga kobrador sa buhis nga miadto niya aron pagpabunyag ug miingon: "Magtutudlo, unsay among buhaton? <lbl>13</lbl> Miingon si Juan: "Ayaw paningil og sobra sa gitakda." <lbl>14</lbl> Nangutana pod ang mga sundalo: "Unsay among buhaton?" Mitubag siya: "Ayawg panaugdaog ni pamasangil og bakak kang bisag kinsa ug ayawg reklamo sa inyong sweldo." 
   <lbl>• 15</lbl> Ang mga tawo naghunahuna kon kinsa si Juan nga siya kaha ang Mesiyas? <lbl>16</lbl> Apan miingon si Juan: "Nagbunyag ko sa tubig, may moabot nga mas gamhanan kay kanako. Dili ko takos bisan sa paghubad sa liston sa iyang sandalyas. Bunyagan mo niya sa Espiritu Santo ug sa kayo. <lbl>17</lbl> Iyang taphan ang tanang lugas sa trigo ug tigomon ang maayo sa kamalig, apan ang tahop sunogon sa kayo nga walay pagkapalong. 
   <lbl>18</lbl> Uban ini ug daghan pang mga pulong gipahibawo ni Juan ang Maayong Balita sa katawhan.
   <lbl>19</lbl> Hangtod nga gipapriso siya ni Herodes kay gibadlong ni Juan si gobernador Herodes nga nakigpuyo ni Herodias, ang asawa sa iyang igsoon, ug sa iyang daotan nga binuhatan. <lbl>20</lbl> Unya gidungagan ni Herodes og laing krimen ang tanan nga iyang nahimo: Gipapriso niya si Juan. 
   
   Ang Bunyag ni Jesus 
   (<lbl>Mt 3:13</lbl>; <lbl>Mc 1:9</lbl>; <lbl>Jn 1:29</lbl>)
   <lbl>• 21</lbl> Nabunyagan na ang tanan unya, samtang gibunyagan si Jesus ug nag-ampo, nabuka ang langit. <lbl>22</lbl> Mikunsad niya ang Espiritu Santo sa pamayhon sa pati, ug nadungog gikan sa langit ang tingog: "Ikaw ang anak ko, ang pinangga kong anak. Niining adlawa, ako ang imong amahan." 
   <lbl>• 23</lbl> Misugod si Jesus pagbuhat sa iyang katungdanan sa may 30 anyos na siya. Giila siya nga anak ni Jose, ang anak ni Heli, <lbl>24</lbl> anak ni Mata, ni Levi, ni Melqui, ni Janai, ni Jose, <lbl>25</lbl> ni Matatias, ni Amos, ni Nahum, ni Esli, ni Nagai, <lbl>26</lbl> ni Maat, ni Matatias, ni Semein, ni Jose, ni Juda, <lbl>27</lbl> ni Joanan, ni Resi, ni Zorobabel, ni Salatiel, ni Nerib, <lbl>28</lbl> ni Melqui, ni Adi, ni Kosam, ni Elmada, ni Er, <lbl>29</lbl> ni Josue, ni Eliecer, ni Jarim, ni Matat, ni Levi, <lbl>30</lbl> ni Simeon, ni Juda, ni Jose, ni Jonan, ni Eliaquim, <lbl>31</lbl> ni Melea, ni Mena, ni Matata, ni Natan, ni David, <lbl>32</lbl> ni Jese, ni Obed, ni Booz, ni Salomon, ni Najason, <lbl>33</lbl> ni Aminadab, ni Admin, ni Arni, ni Esron, ni Farez, ni Juda, <lbl>34</lbl> ni Jacob, ni Isaac, ni Abraham, ni Tera, ni Najor, <lbl>35</lbl> ni Seruc, ni Ragan ni Falec, ni Eber, ni Sala, <lbl>36</lbl> ni Cainan, ni Arfaxad, ni Sem, ni Noe, ni Lamec, <lbl>37</lbl> ni Matusalen, ni Enoc, ni Jared, ni Malaleel, ni Cainan, <lbl>38</lbl> ni Enos, ni Set, ug ni Adan nga anak sa Diyos. 
   
   Gitintal si Jesus
   (<lbl>Mt 4:1</lbl>; <lbl>Mc 1:12</lbl>)
   <b><lbl>4 •</lbl></b> 1</lbl> Mibalik si Jesus gikan sa Jor- dan, puno sa Espiritu Santo nga naggiya niya ngadto sa kamingawan, <lbl>2</lbl> diin gitintal siya sa yawa sulod sa 40 ka adlaw. Wala siya mokaon bisag unsa ining mga adlawa; sa kataposan gigutom siya. <lbl>3</lbl> Miingon ang yawa: "Kon anak ka sa Diyos, himoang pan kining batoha." <lbl>4</lbl> Apan gitubag siya ni Jesus: "Giingon sa Kasulatan: 'Mabuhi ang tawo dili lang sa pan." 
   <lbl>5</lbl> Unya, gidala siya sa yawa sa taas nga bukid ug gipakita sa tanang gingharian sa tibuok kalibotan. <lbl>6</lbl> Miingon ang yawa: "Hatagan tikaw sa tanang gahom ug sa himaya ini, kay akoa na ni ug ikahatag ko ni bisag kinsa nga akong magustohan. <lbl>7</lbl> Kining tanan maimo kon mosimba ka nako. <lbl>8</lbl> Apan si Jesus mitubag: "Nag-ingon ang Kasulatan: Ang Ginoo lang nga imong Diyos ang imong simbahon ug alagaran." 
   <lbl>9</lbl> Unya, gidala siya sa yawa sa Jerusalem, gipatong sa taas nga paril sa templo ug giingnan: "Kon anak ka sa Diyos, ambak, <lbl>10</lbl> kay nag-ingon ang Kasulatan: 'Ang Ginoo magsugo sa iyang mga anghel sa pagbantay nimo <lbl>11</lbl> ug kuptan ka nila aron dili mapandol sa bato ang imong tiil.' <lbl>12</lbl> Apan si Jesus mitubag: Nasulat ni: "Ayawg hagita ang Ginoo nga imong Diyos." 
   <lbl>13</lbl> Sa wala nay ikatintal ni Jesus, ang yawa mibiya aron pagbalik sa laing higayon. 
   
   Ang misyon ni Jesus
   (<lbl>Mt 13:53</lbl>)
   <lbl>• 14</lbl> Mibalik si Jesus sa Galilea sa gahom sa Espiritu Santo ug ang balita mahitungod niya mikaylap sa tibuok dapit. <lbl>15</lbl> Nagsugod siya pagpanudlo sa mga sinagoga, ug midayeg niya ang tanan. 
   <lbl>• 16</lbl> Sa pagbalik ni Jesus sa Nazaret diin nagdako siya, misulod siya sa sinagoga sa adlaw sa pahulay sumala sa naandan. Mitindog siya aron pagbasa sa Kasulatan <lbl>17</lbl> hinawiran ang basahon ni propeta Isaias nga gihatag kaniya. 
   Sa pagbukhad nakita ni Jesus ang nasulat: <lbl>18</lbl> "Ang Espiritu sa Ginoo nia nako. Gihilogan ko niya aron pagdala sa maayong balita ngadto sa mga kabos, pagsangyaw og kagawasan sa binilanggo, paghatag sa bag-ong kahayag sa mga buta ug kagawasan sa dinaugdaog. <lbl>19</lbl> Unya, gipahibawo ang tuig sa kaluoy sa Ginoo." 
   <lbl>20</lbl> Gilukot ni Jesus ang basahon, gihatag sa alagad ug milingkod siya. Nakatutok niya ang mata sa tanan sa sinagoga, <lbl>21</lbl> ug misugod siyag sulti: "Karong adlawa ang maong panagna natuman samtang namati mo nako." 
   <lbl>22</lbl> Midayeg niya ang tanan, ug nahibulong sa lumong mga pulong gikan sa iyang baba. Miingon sila: "Dili ba, ang anak man siya ni Jose?" <lbl>23</lbl> Miingon si Jesus: "Labing siguro, sultihan ko ninyo sa sambingay: 'Mananambal, tambali ang imong kaugalingon. Buhata sa imong lungsod ang nadungog namo nga imong gibuhat sa Cafarnaum." 
   <lbl>24</lbl> Miingon siya: "Sa pagkatinuod ingnon tamo, walay propeta nga gidawat sa kaugalingong nasod. <lbl>25</lbl> Sultihan tamo sa tinuod, dihay daghang balo nga babaye sa Israel sa panahon ni Elias, kanus-a ang langit wala mopaulan sulod sa tulo ka tuig ug unom ka bulan, ug ang gutom miabot sa tibuok yuta. <lbl>26</lbl> Apan wala ipadala si Elias sa usa nila, kon dili sa babayeng balo sa Sarepta, sa lungsod sa Sidon. <lbl>27</lbl> Dihay daghang sanlahon sa Israel sa panahon ni propeta Eliseo, apan walay usang giayo gawas ni Naaman, ang Sirio." 
   <lbl>28</lbl> Naglagot pag-ayo ang tanan sa sinagoga sa pagkadungog ini. <lbl>29</lbl> Nanindog sila, ug gipagawas siya sa lungsod. Gidala siya sa kilid sa bungtod nga gisukaran sa ilang lungsod aron ihulog. 30</lbl> Apan miagi siya sa ilang taliwala ug milakaw. 
   
   Ang gahom sa Espiritu 
   (<lbl>Mc 1:23</lbl>; <lbl>Mt 4:24</lbl>; <lbl>8:14</lbl>)
   <lbl>• 31</lbl> Milugsong si Jesus sa Cafarnaum, usa ka lungsod sa Galilea, diin nanudlo siya matag adlaw sa pahulay. <lbl>32</lbl> Nakurat ang mga tawo sa iyang gipanudlo, kay may gahom ang iyang mga pulong. 
   <lbl>33</lbl> May tawong giyawaan sa sinagoga nga misinggit og kusog: <lbl>34</lbl> "Ah, unsay labot mo namo, Jesus nga taga Nazaret? Mianhi ka ba aron paggun-ob namo? Nakaila ko nimo, ang balaan ka sa Diyos." <lbl>35</lbl> Si Jesus mitubag: "Hilom ug gawas niya!" Human ibundak ang tawo sa taliwala migawas ang yawa ug wala maunsa ang tawo. 
   <lbl>36</lbl> Natingala ang tanan, ug nag-ingnanay sa usag-usa: "Unsay ipasabot ini? Nagmando siya sa yawa ingon nga may gahom ug katungod. Nagsugo siya, ug tan-awa, giunsa paggawas sa daotang espiritu! <lbl>37</lbl> Unya, ang balita mahitungod ni Jesus mikaylap sa tanang dapit. 
<lbl>38</lbl> Sa paggawas sa sinagoga miadto si Jesus sa balay ni Simon kansang ugangang babaye nag-antos sa taas na hilanat. Gihangyo siya sa pagtambal sa masakiton.







1







Title:Mikeas
TEXT 72 - Bible Pasajes (2,000 words)

MIKEAS
  
  <b><lbl>1</lbl></b> <lbl>1</lbl> Mao ni ang mensahe ni Yahweh nga midangat kang Mikeas, ang taga Moreset. Panahon to sa paghari ni Yotam, Ahaz ug Ezekias sa Juda. Nadawat ni niya sa mga panan-awon mahitungod sa Samaria ug Jerusalem. 
   
   Batok sa Samaria ug Jerusalem 
   <lbl>• 2</lbl> Pamati, kamong tanan nga katawhan. Papaminawa pod ang yuta ug ang tanang naa ini. Pasaksiha si Yahweh batok ninyo gikan sa iyang balaang templo. 
   <lbl>3</lbl> Sud-onga si Yahweh nga nagpaingon dinhi gikan sa iyang nahimutangan. Nanaog siya ug naglakaw ibabaw sa kayutaan. 
   <lbl>4</lbl> Sa ubos niya natunaw ang kabukiran nga sama sa talo diha sa kalayo. Nabuksan ang kawalogan dungan sa pagbunok sa ulan sa mga bakilid. 
   <lbl>5</lbl> Mao ni ang nahitabo tungod sa sala ni Jacob; tungod sab sa kasaypanan sa iyang kaliwatan. Unsay sala ni Jacob? Dili ba ang Samaria? Unsay sayop sa nasod ni Juda? Dili ba ang Jerusalem? 
   <lbl>6</lbl> Busa, himoon ko ang Samaria nga usa ka bungdo sa mga tipaka; usa ka dapit alang sa parasan. Akong katagon ang iyang kabatohan sa walog ug mawad-an na nig sukaranan. 
   <lbl>7</lbl> Pulpogon ko ang tanang larawan nga kinulit ug sunogon ang hugaw niyang diosdios. Himoon ko nga pundok sa basura ang tanan nilang diosdios nga hinimo sa kinitaan sa usa ka puta. Sa ingon mobalik ni sa puta. 
   <lbl>8</lbl> Tungod sa maong katarongan nagbangotan ko ug nagbakho. Nagtiniil na lang ug naghubo. Mouwang sama sa iro ug magbakho sama sa ostrik. <lbl>9</lbl> Kay ang iyang samad dili gyod maalim. Gani miabot na ni sa Juda. Milukop na sa ulohan nga mao ang Jerusalem. 
   <lbl>10</lbl> Ayaw pagsadya sa Gat. Pagminghoy ug pagbakho sa Aco. Ligid sa abog didto sa Bet-lefra. Palanoga ang budyong. <lbl>11</lbl> O, katawhan sa Safir! Ayaw paanhaa ang mga lumolupyo sa Sanan. Pagbangotan og maayo Bet-Ezel kay gikawat ang imong mga bahandi. 
   <lbl>12</lbl> Mikurog ang katawhan sa Marot dihang midangat na ang katalagman sa ganghaan sa Jerusalem. Gikan ni ni Yahweh. 
   <lbl>13</lbl> Sangoni ang mga kabayo sa karwahe, kamong katawhan sa Lakis. Nakit-an diha nimo ang pag-alsa sa Israel. Tungod nimo ang Sion nakasala. <lbl>14</lbl> Busa, gikinahanglan nga bayran ang Moreset-Gat. Ang panimalay ni Aksib nagluib sa mga hari sa Jerusalem. 
   <lbl>15</lbl> Katawhan sa Maresa, dad-on pod nako ang mag-ulipon ninyo. Ang labing importanting mga tawo sa Israel motungas sa Adulam. 
   <lbl>16</lbl> Paupaw mo alang sa pinangga ninyong anak. Sama ka upaw sa agila kay bihagon sila layo ninyo. 
   
   Batok sa mga dato
   <b><lbl>2 •</lbl></b> <lbl>1</lbl> Pagkaalaot sa mga naglarawg
    ngil-ad ug nagplanog daotan bisan sa ilang higdaanan! Pagkabuntag, buhaton dayon ni kon makahimo na sila. 
   <lbl>2</lbl> Kon magustohan nila ang kaumahan, ilang ilogon. Gusto ba silag mga balay? Kuhaon ni. Dakpon nila ang tag-iya ug ang iyang panimalay. Ang tawo ug ang kabtangan ilang kuhaon. 
   <lbl>3</lbl> Mao nga nag-ingon si Yahweh: "Naglaraw kog daotan batok ining tanang kaliwatan. Wala gyoy makaikyas. Dili na mo makalakaw nga inisa ang mga ulo. Kini mao na ang panahon sa kadaotan."
   <lbl>4</lbl> Nianang adlawa mag-awit silag pagbugalbugal. Madunggan ang hilabihang kapait nga pagbangotan. "Gihutdan mi sa among kabtangan sa lungsod nga among gipuy-an. Kinsay makapalingkawas namo sa mga daotan nga nagpahatpahat sa among kaumahan?"
   <lbl>5</lbl> Sa tinuoray wala gyoy makit-an sa tibuok pundok ni Yahweh nga mobantay sa imong uma. 
   <lbl>6</lbl> Unsay imong ikasulti ana? Kay wala may tubag. Dili molabay ang kaulaw. Ig-on ang nasod ni Jacob ining mga pulonga. 
   <lbl>7</lbl> Mitubag sila: "Nagkaluya na ba ang gahom ni Yahweh? Mao ba ni ang iyang paagi aron pagsulbad ini. Dili ba siya makadasig sa katawhan nga nagsubay sa katarong?"
   <lbl>8</lbl> Apan kamo ang nagdaugdaog sa akong katawhan. Kamo ang iyang kaaway. Gihuboan ninyo sa sapot ang molabay dinhi nga masaligon. <lbl>9</lbl> Gipapahawa ninyo ang kababayen-an sa ilang namingawang pinuy-anan. Gihikawan ninyo hangtod ang ilang kabataan sa akong panalangin. 
   <lbl>10</lbl> Karon, paminaw. Barog! Lakat! Sigi, padayon! Kamo ang nanglakaw nga hiniktan sa pisi. 
   <lbl>11</lbl> Kon moanha ang usa ka limbongan ug moingon: "Walihan tamo bahin sa bino ug sa isog nga ilimnon." Siya ang propeta sa maong katawhan. 
   
   Pulong nga makalipay
   <lbl>12</lbl> Tigomon tamo, katawhan ni Jacob. Akong pundokon ang salin sa Israel. Dunganon ko silag dala ingon sa karnero ngadto sa toril, sama sa toril ngadto sa sibsibanan. 13 Uban sa usa ka pangulo taliwala nila. Sud-onga! Nag-una nila ang ilang hari. Nag-una si Yahweh nila! 
   
   Ang katawhan gidaugdaog sa mga pangulo ug propeta 
   <b><lbl>3 •</lbl></b> <lbl>1</lbl> Unya, miingon ko: "Kamong nangulo sa banay ni Israel, dili ba katungdanan man ninyo nga masayod unsay husto? <lbl>2</lbl> Apan gikaligutgotan ninyo ang maayo ug gihigugma ang daotan. 
   Inyong gigisi ang panit sa akong katawhan; ang karne sa ilang kabukogan. 
   <lbl>3</lbl> Inyong gikaon ang karne sa akong katawhan ug gipamalian sa ilang bukog. Gihiwahiwa ninyo daw unod nga lutoon ug gibahinbahin nga daw karne alang sa kolon."
   <lbl>4</lbl> Inig sangpit nila dili sila tubagon ni Yahweh. Tagoon kanila ang iyang nawong tungod sa ngil-ad nilang bi-nuhatan. 
   <lbl>5</lbl> Mao ni ang gisulti ni Yahweh sa mga propeta nga nagdala sa akong katawhan sa dalan nga daotan. 
   Nagsinggit mo: 'Kalinaw' kon may pagkaon mo. Apan alang adtong walay ikahungit sa baba nagsinggit mog 'Gubat.' <lbl>6</lbl> Busa, moabot kaninyo ang kagabhion nga walay panan-awon ug ang kangitngit nga walay mga tagnatagna. Ang adlaw mosalop alang sa mga propeta ug modulom ang panahon alang nila. 
   <lbl>7</lbl> Unya, panghimaraoton ang mga manalagna ug pakaulawan. Tabonan nila ang nawong kay walay tubag gikan sa Diyos. <lbl>8</lbl> Apan ako, napuno ko sa gahom, sa espiritu ni Yahweh, sa kaangayan ug sa kaisog. Ipadayag ko kang Jacob ang iyang kalapasan ug kang Israel ang iyang kasal-anan. 
   <lbl>9</lbl> Paminawa ni, mga pangulo sa nasod ni Jacob, mga hari sa banay ni Is-rael. Gitamay ninyo ang hustisya ug gi-tuis ang katarong. <lbl>10</lbl> Gitukod ninyo ang Sion sa dugo ug ang Jerusalem sa mga krimen. <lbl>11</lbl> Ang iyang mga pangulo nanghukom tungod sa suborno. Nanagna ang iyang kaparian tungod sa salapi, apan nagsalig lang gihapon sila ni Yahweh. Nag-ingon sila: "Wala ba si Yahweh sa atong taliwala? Walay kadaot nga modangat nato." <lbl>12</lbl> Busa, tungod nimo ang Sion mahimong usa ka uma. Ang Jerusalem, bungdo sa mga tipaka sa nangalumpag. Ang bungtod sa templo mahimong lasang nga may balaang mga bato. 
   
   <b><lbl>4 •</lbl></b> <lbl>1</lbl> Sa kataposang adlaw ang bungtod nga pinuy-anan ni Yahweh ipahiluna sa kinatas-ang kabukiran. Magbuntaog ni ibabaw sa kabungtoran <lbl>2</lbl> diin maghugop ang tanang kanasoran. Moingon sila:" Dali, mangadto ta sa bukid ni Yahweh, sa pinuy-anan sa Diyos ni Jacob. Hinaot nga tudloan ta niya sa iyang agianan ug magsubay sa iyang dalan. Kay ang pagtulun-an gikan sa Sion ug ang pulong ni Yahweh gikan sa Jerusalem. 
   <lbl>3</lbl> Magmando siya sa kanasoran. Husayon niya ang kasungian sa katawhan. Tiltilon ang ilang mga espada aron mahimong mga punta sa daro. Himoong galab ang ilang mga pana. Ang kanasoran dili na makiggubat sa ubang kanasoran. Dili na sila bansayon alang sa gubat. <lbl>4</lbl> Hinunoa, ang tagsa-tagsa moling-kod nga malinawon ug gawasnon ubos sa kahoyng igera, o ubos ba sa kahoy sa kaugalingong tanaman kay nagsulti si Yahweh, ang Diyos sa kagahoman. 
   <lbl>5</lbl> Samtang ang nagkalainlaing katawhan manglakaw sa ngalan sa kaugalingong dios, kita sab manglakaw sa ngalan ni Yahweh, ang atong Diyos hangtod sa kahangtoran. 
   <lbl>6</lbl> Nag-ingon si Yahweh: "Anang adlawa tigomon ko ang mga piangon ug pundokon ang mga bihag ug sinakit. <lbl>7</lbl> Himoon ko ang mga piang nga nahibilin ug ang mga gihinginlan nga gamhanang nasod. Si Yahweh ang maghari nila didto sa Sion gikan karon hangtod sa kahangtoran. 
   <lbl>8</lbl> Ikaw toreng-lantawanan sa mga karnero, O syudad sa Sion, syudad sa hari, ibalik kanimo ang kanhi mong kamandoan, ang ging-harian sa mga anak nga babaye sa Jerusalem. 
   <lbl>9</lbl> Karon, nganong naghilak ka? Tungod ba kaha kay wala kay hari ug nangalaglag ang imong magtatambag? Nganong naghigwaos ka sama sa babayeng nagbati. <lbl>10</lbl> Paglimbaglimbag ug singgit, O anak nga babaye sa Sion, nga daw babayeng nagbati. Kay karon mopahawa ka na sa syudad. Adto ka na magkampo sa kaumahan. Adto sa Babilonia diin luwason ka. Si Yahweh ang motubos nimo sa kamot sa mga kaaway. 
   <lbl>11</lbl> Apan karon daghang kanasoran maghugpong batok ninyo. Nag-ingon sila: "Pasagdi nga panamastamasan ang Jerusalem. Pasiataban nato ang Sion." <lbl>12</lbl> Apan wala sila masayod sa hunahuna ni Yahweh. Wala nila hisabti ang iyang katuyoan. Iya silang gipundok ingog mga binangan sa giokanan. 
   <lbl>13</lbl> Barog ug giok, O Sion. Kay hatagan ko ikawg sungay nga puthaw ug kukong tumba-ga. Daghang katawhan ang imong pulpogon. Ihalad kang Yahweh ang mga sinakmit nga bahandi. Ang ilang mga manggad alang sa Ginoo sa tibuok kalibotan. 
   <lbl>14</lbl> Lig-ona ang mga paril sa imong kota. Misulong na ang atong mga kaaway. Gusto nilang ig-on sa baston ang aping sa nagman do sa Israel. 
   
   Apan ikaw, Betlehem Efrata 
  <b><lbl>5 •</lbl></b> <lbl>1</lbl> Apan ikaw Betlehem Efrata, gamay kaayo ka nga halos wala maapil sa banay ni Juda. Maggikan nimo ang maghari sa Israel. Ang iyang kagikan sukad pa sa kakaraanan, gawas sa bisag unsang panahon nga atong nahibaloan. 
   <lbl>2</lbl> Biyaan ni Yahweh ang Israel hangtod nga matawo na sa babaye ang angayang pakatawhon. Unya, ang mga hininginlang kaigsoonan mamalik sa pundok sa katawhang Israel. 
   <lbl>3</lbl> Mobarog siya ug magbantay sa iyang toril sa kusog ni Yahweh, sa mahimayaong Ngalan ni Yahweh nga iyang Diyos. Manimuyo silang hilwas samtang mahimo siyang bantogan sa tibuok kalibotan. <lbl>4</lbl> Mao ni ang kalinaw. 
   Kon sulngon ang atong yuta sa taga Asiria 
   ug manimuyo sa atong teritoryo,
   mopatunga ta batok niya, 
   Dili usa, hinunoa pito ka magbalantay, ug walo ka pangulo. 
   <lbl>5</lbl> Sa espada maghari sila sa Asiria. Sa Babilonia, sa sulab nga walay sakob. Ila tang luwason sa taga Asiria 
   inig-abot nila sa atong dapit; 
   inigtunob na nila sa atong mga utlanan. 
   <lbl>6</lbl> Unya, ang nahibilin ni Jacob 
   maanaa taliwala sa daghang katawhan. 
   Sama sa yamog nga nangatagak gikan ni Yahweh; 
   Sama sa taligsik nga nangahulog sa sagbot. 
   Kay ang ilang paglaom wala sa tawo; 
   ni nagpaabot sila bisag unsa sa katawhan. 
   <lbl>7</lbl> Ang nahibilin ni Jacob maanaa 
   taliwala sa daghang katawhan; 
   sama sa liyon sa kahayopan sa lasang; 
   samag batan-ong liyon sa toril sa karnero, 
   nga nagyatakyatak samtang naglibutlibot, 
   nagkuniskunis sa iyang tukbonon ug wala makita ang makaluwas. 
   <lbl>8</lbl> Ipataas unta ang imong kamot 
   ibabaw sa imong mga kaaway 
   ug imo silang laglagon. 
   <lbl>9</lbl> "Anang adlawa, si Yahweh nag-ingon: 
   Akong bugawon ang inyong kabayo: 
   Gub-on ang inyong karwahe. 
   <lbl>10</lbl> Gun-obon ko ang inyong syudad 
   ug lumpagon ang inyong kota. 
   <lbl>11</lbl> Wagtangon ko ang inyong mga diwata 
   ug papahawaon ang inyong manalagna. 
   <lbl>12</lbl> Wad-on ko ang kinulit nga estatwa; 
   Ingon man ang balaang mga bato taliwala ninyo,
    aron dili na mo magsimba 
   sa binuhat sa inyong kamot. 
   <lbl>13</lbl> Tumbahon ko ang mga balaang haligi ug gun-obon ang tanan ninyong diosdios. 
   <lbl>14</lbl> Sa nagdilaab kong kapungot panimaslan ko ang kanasoran nga wala magsunod nako."
   
   O akong katawhan unsa ba ang akong nabuhat ninyo? 
   <b><lbl>6 •</lbl></b> <lbl>1</lbl> Paminawa ang gisulti ni Yahweh kanako: "Barog ug padungga ang kabukiran sa inyong gipangayo. Papaminawa ang kabungtoran sa inyong pangaliyupo." 
   <lbl>2</lbl> Paminaw, O kabukiran sa mga reklamo ni Yahweh! Sukaranan sa kalibotan, hatagi ni sa imong pagtagad! Kay si Yahweh dunay sumbong batok sa iyang katawhan. Makiglantogi siya bahin ini kang Israel. 
   <lbl>3</lbl> "O akong katawhan, unsa ba ang nabuhat ko kaninyo? Sa unsang paagiha nahimo ko nga inyong palas-onon? Tubaga ko. 
   <lbl>4</lbl> Gipagawas tamo sa Ehipto; giluwas sa yuta sa kaulipnan. Akong gipadala si Moises, Aaron ug Miriam aron mag-agak ninyo. 
   <lbl>5</lbl> O akong katawhan, hinumdomi ang gilaraw ni Balak nga hari sa Moab, ang gitubag kaniya ni Balaam, ang anak ni Beor. Hinumdomi ang inyong panaw gikan sa Sitim paingon sa Gilgal; giunsa ninyo pagkasayod ang tarong nga dalan ni Yahweh." 
   <lbl>6</lbl> "Unsay akong dad-on inig-anha ko kang Yahweh ug inigyukbo ko atubangan sa Diyos nga labing halangdon? Moanha ba ko nga dunay halad-sinunog? O mga sakripisyo sa mga nating baka nga may usa ka tuig ang pangidaron? <lbl>7</lbl> Ikahimuot ba ni Yahweh kon may kaliboan ka laking karnero? O nag-awas nga lanang ihilog? Maghalad ba ko sa akong panganay alang sa akong kasal-anan? Ang bunga sa akong lawas alang ba sa akong kasaypanan?" 








5







Title:Roma (4)
   <lbl>4</lbl> Kamo sab, mga igsoon, namatay na diha ni Cristo. Namatay mo sa Balaod aron masakop sa lain nga nabanhaw sa minatay aron mamunga ta alang sa Diyos. <lbl>5</lbl> Sa nagpuyo pa ta isip mga tawo, ang makasasalang pagbati nga napukaw sa Balaod milihok sa atong kalawasan ug namungag kamatayon. <lbl>6</lbl> Apan namatay na ta sa nakapugong nato. Naluwas ta gikan sa Balaod. Karon nag-alagad na ta uban sa espiritu alang sa pagbag-o, inay sa karaan, sa letra sa mga sugo. 
   <lbl>7</lbl> Unya, makaingon ba ta nga ang Balaod kabahin sa sala? Dili. Apan dili ko makahibawo sa sala kon dili pinaagi sa Balaod. Dili unta ko makaamgo sa kahakog kon ang Balaod wala pa mag-ingon: Ayaw kaibgi... <lbl>8</lbl> Ang sala naghagit sa sugo nga nagpukaw dinhi nako sa kahakog. Kay kon walay sa balaod, patay ang sala. 
   <lbl>9</lbl> Nabuhi ko sa wala pa ang Balaod. Apan sa pag-abot sa sugo, mibalik ang sala, <lbl>10</lbl> ug namatay ko. Ang nahitabo mao nga ang balaod sa kinabuhi nagdala nako sa kamatayon. <lbl>11</lbl> Ang sala migamit sa sugo aron paglimbong ug pagdala nako sa kamatayon pinaagi sa sugo. 
   <lbl>12</lbl> Apan, ang Balaod balaan, makiangayon ug maayo. <lbl>13</lbl> Apan ang kaayo ba, makadala nako sa kamatayon? Dili. Ang sala nga nagpahimulos sa butang nga maayo, hinungdan sa kamatayon. Busa, ang sugo nagpadayag sa daotang pamaagi sa sala. 
   
   Ang Balaod hawa ni Cristo
   <lbl>•14</lbl> Nahibawo ta nga ang Balaod espirituhanon. Apan puno ko sa tawhanong kahuyang ug gibaligya nga ulipon sa sala. <lbl>15</lbl> Dili ko makapadayag unsay nahitabo nako. Wala ko buhata ang buot kong buhaton kondili, ang akong gikasilagan. <lbl>16</lbl> Hinunoa, kon nagbuhat kog daotan nga dili ko buot buhaton, miuyon ko nga ang Balaod maayo. <lbl>17</lbl> Ining kasoha, dili akoy naninguha sa daotan kondili, ang sala nga nagpuyo dinhi nako. <lbl>18</lbl> Nahibawo ko nga walay maayo dinhi nako. Sa ato pa, sa akong unod. Makabuot ko pagbuhat sa husto, apan dili nako mahimo. <lbl>19</lbl> Gani wala ko buhata ang maayo nga buot kong buhaton, ang daotan hinuon nga akong gikasilagan maoy akong buhaton; <lbl>20</lbl> dili ako ang naninguha sa daotan kondili, ang sala nga nia nako. <lbl>21</lbl> Nasayran ko kining kamatuorana: sa tinguha pagbuhat og maayo, ang kadaotan diha nako nagpatigbabaw. <lbl>22</lbl> Ang kinailadman sa akong kaugalingon miuyon ug nalipay sa balaod sa Diyos. <lbl>23</lbl> Apan namatikdan nako sa akong lawas ang laing balaod nga nakigbisog batok sa balaod sa espiritu nga nagtugyan nako sa pagkaulipon sa balaod sa sala nga nasulat sa mga bahin sa akong lawas. <lbl>24</lbl> Pagkaalaot nako! Kinsay moluwas nako ining kondisyona nga nalambigit sa kamatayon? <lbl>25</lbl> Magpasalamat ta sa Diyos pinaagi ni JesuCristo, atong Ginoo! 
   Busa, uban sa akon konsensya alagad ko sa balaod sa Diyos, samtang ang lawas mag-alagad sa balaod sa sala.
   
   Nakadawat ta sa Espiritu
   <lbl><b>8•</b></lbl> <lbl>1</lbl> Wala nay dakong panagsungi alang sa nagpuyo diha ni JesuCristo, <lbl>2</lbl> kay diha niya ang Balaod sa Espiritu sa kinabuhi nga nagluwas nako sa balaod sa sala ug kamatayon. <lbl>3</lbl> Walay epekto ang balaod, kay ang unod wala man mosanong. Unya, ang Diyos nga naglaraw pagpukan sa sala, mipadala sa kaugalingong Anak nga daw tawong makasasala aron pagbuntog sa sala ining tawhanong kahimtang. <lbl>4</lbl> Gikan adto, ang kahingpitan nga tumong sa Balaod matuman na diha nila nga naglakaw dili sa dalan sa unod kondili, sa Espiritu. 
   
   Ang kinabuhi sa Espiritu
   <lbl>•5</lbl> Ang naglakaw sumala sa unod hilig sa mga butang sa unod; ang gidumala sa espiritu hilig sa mga butang sa espiritu. <lbl>6</lbl> Ang unod nagpunting sa kamatayon; samtang ang espiritu, sa kinabuhi ug kalinaw. <lbl>7</lbl> Gitinguha sa unod ang supak sa Diyos, bisan gani sa balaod sa Diyos. <lbl>8</lbl> Busa, ang naglakaw sumala sa unod dili makapahimuot sa Diyos. 
   <lbl>9</lbl> Apan dili mo ubos sa pagdumala sa unod kondili, sa espiritu kay ang Espiritu sa Diyos naa man ninyo. Kon wala pa, dili unta mo masakop ni Cristo. <lbl>10</lbl> Apan kon si Cristo naa ninyo, bisag ang lawas mamatay isip sangpotanan sa sala, ang espiritu magpabiling buhi kay grasya man ni sa Diyos. <lbl>11</lbl> Kon ang Espiritu sa mibanhaw ni Cristo sa minatay naa ninyo, ang mibanhaw ni Cristo mobanhaw sab ninyo. Iya ning buhaton pinaagi sa iyang Espiritu nga nagpuyo diha ninyo. <lbl>12</lbl> Unya, mga igsoon, biyaan ta ang unod ug dili na magpuyo sumala ini. <lbl>13</lbl> Kon dili, mamatay ta. Hinuon, maglakaw ta sa Espiritu ug patyon ang mga buhat nga lawasnon aron mabuhi ta. <lbl>14</lbl> Ang naglakaw sa Espiritu sa Diyos, mga anak sa Diyos. 
   <lbl>15</lbl> Mawala na ang kahadlok, kay wala man mo makadawat sa espiritu sa kaulipnan. Ang inyong nadawat mao ang Espiritu nga naghimo ninyo nga mga anak. Matag sangpit nato: "Abba, Amahan," <lbl>16</lbl> ang Espiritu nagpasalig sa atong espiritu nga <lbl>17</lbl> mga anak ta, ug mga sumusunod. Maato ang kabilin sa Diyos nga paambitan nato ni Cristo; kay kon nag-antos ta karon uban niya, moambit sab ta sa Himaya uban niya. 
   
   Ang kalibotan sab nagpaabot 
   <lbl>18</lbl> Akong giisip nga ang pag-antos sa atong kinabuhi karon dili makatumbas sa Himaya nga ipadayag ug ihatag kanato. <lbl>19</lbl> Ang tanang binuhat mahinangpong nagpaabot sa pagkatawo diha sa himaya sa mga anak sa Diyos. <lbl>20</lbl> Kay ang kalibotan naulipon man sa kapakyasan. Wala ni maggikan sa kaugalingon, apan sa nag-ulipon ini. <lbl>21</lbl> Hinuon, duna niy paglaom, kay bisan ang gimugnang kalibotan maluwas sa kamatayon ug makaambit sa kagawasan ug Himaya sa mga anak sa Diyos. 
   <lbl>22</lbl> Nasayod ta nga ang tanang binuhat nag-agulo ug nag-antos nga daw nagbati. <lbl>23</lbl> Dili lang ang mga binuhat ang nag-agulo, apan kita sab, bisag gihatag kanato ang Espiritu isip pasiuna sa pagkatawo natong nag-agulo. Mahinangpon tang nagpaabot sa adlaw kanus-a ang Diyos mohatag nato sa tanang katungod ug moluwas sab sa atong lawas. 
   <lbl>24</lbl> Ang paglaom paagi nga maluwas ta. Apan kon makita na nato ang atong gilaoman, wala nay laoman. Kay unsaon man ninyo paglaom sa inyo nang nakita? <lbl>25</lbl> Busa, naglaom ta sa wala pa nato makita nga atong madawat pinaagi sa mapailubong paglaom. 
   <lbl>•26</lbl> Ang Espiritu motabang nato sa atong kahuyang, kay wala ta masayod unsaon ug unsay pangayoon. Apan ang Espiritu mangamuyo alang nato uban ang agulo nga dili matukib. <lbl>27</lbl> Ang nakakita sa tanang tinagoan, nahibawo sa mga tinguha sa espiritu unsay kabubut-on sa Diyos. 
   <lbl>•28</lbl> Nahibawo ta nga ang Diyos nagbuhat sa tanan alang sa kaayohan sa naghigugma niya nga gitawag sumala sa iyang plano. <lbl>29</lbl> Ang nailhan na, gimbut-an sab niya nga mahisama sa iyang anak, aron mahimong Panganay sa daghang igsoon. <lbl>30</lbl> Busa, ang gipili sa Diyos, iyang gitawag. Ang gitawag, gitarong ug gihatagan sa iyang Himaya.
   <lbl>31</lbl> Unsay atong isulti? Kon ang Diyos uban nato, kinsay batok nato? <lbl>32</lbl> Unsaon man sa Diyos sa dili paghatag kanato sa tanang butang nga wala man gani niya ibilin ang iya mismong Anak hinunoa, gitugyan alang natong tanan? <lbl>33</lbl> Kinsay makapasangil sa gipili sa Diyos kon giwagtang ang ilang sala? <lbl>34</lbl> Kinsay mangahas pagsilot nila? Si Cristo ba nga namatay unya, nabanhaw ug naglingkod sa tuo sa Diyos ug nangama alang nato? 
   <lbl>35</lbl> Kinsay mobulag nato sa gugma ni Cristo? Ang mga pagsulay ba, o kahingawa, panghasi o gutom, kakulag sinina o kakuyaw o espada? <lbl>36</lbl> Sumala sa giingon sa kasulatan: Tungod ug alang nimo gipamatay mi sa tibuok adlaw. Ila ming gipakasama sa unodrong ihawonon. 
   <lbl>37</lbl> Dili!, ining tanan labaw ta sa ma-nanaog. Salamat sa nahigugma nato. <lbl>38</lbl> Sigurado ko nga dili kamatayon ni kinabuhi, dili mga anghel ni espirituhanong gahom, dili ang karon <lbl>39</lbl> ni ang umaabot, ni ang mga kalibotanong gahom nga gikan sa langit o sa kailadman sa yuta, ni bisag unsa nga binuhat ang makapahilayo nato sa gugma sa Diyos, nga atong gihuptan diha ni JesuCristo, atong Ginoo. 
   
   Wala manoo ang mga Judio
   <lbl><b>9•</b></lbl> <lbl>1</lbl> Sultihan tamo sa tumang kama- tinud-anon diha ni Cristo, ug ang akong konsensya nagpasalig nako diha sa Espiritu Santo nga wala ko namakak: <lbl>2</lbl> Akong gibati ang dakong kasubo ug makanunayong kahingawa alang sa mga Judio. <lbl>3</lbl> Mas pakatam-ison ko pa nga mag-antos sa tunglo nga mahimulag ni Cristo kay sa akong kaigsoonan ug kabanayan sa dugo, <lbl>4</lbl> ang mga Israelita nga gisagop sa Diyos. Ang iyang Himaya naa nila. Ila ang Kasabotan, ang Balaod, ang pagsimba ug ang mga saad sa Diyos. <lbl>5</lbl> Mga kaliwat sila sa mga Patriarka, ug gikan sa ilang kaliwat natawo si Cristo, siya nga labaw sa tanan, ang Diyos nga bulahan hangtod sa kahangtoran. Amen!
   <lbl>6</lbl> Dili ta makaingon nga ang pulong sa Diyos wala matuman. Kay dili tanang Israelita iya sa Israel. <lbl>7</lbl> Ug dili tungod sa ilang pagkakaliwat mga anak sila ni Abraham; silang tanan iyang mga anak; kay giingnan man siya: Ang mga anak ni Isaac tawgon nga imong kaliwat. <lbl>8</lbl> Nagpasabot ni nga ang mga anak sa Diyos dili nato maingon nga kaliwat ni Abraham kondili, sa mga anak lang nga nahimugso niya tungod sa saad sa Diyos. <lbl>9</lbl> Kining mga pulonga nagpunting sa maong saad: Mobalik ko sa samang panahon, ug si Sara manganak og lalaki. <lbl>10</lbl> Sa si Rebeca na ang nagsabak, ang asawa sa atong amahan, si Isaac, <lbl>11</lbl> ug sa wala pa matawo ang kaluha, sa wala pa makabuhat og maayo o daotan. Busa, ang laraw sa Diyos nag-agad sa iyang kabubut-on ang Diyos miingon: <lbl>12</lbl> dili sa katakos ni bisag kinsa kondili, sa kaugalingong panawagan, giingnan siya <lbl>13</lbl> Sumala sa giingon sa Kasulatan: Akong gipili si Jacob ug gisalikway si Esau. 
   
   Makiangayon ang Diyos 
   <lbl>•14</lbl> Moingon ba ta nga dili makiangayon ang Diyos? Dili. <lbl>15</lbl> Hinuon, ang Diyos miingon kang Moises: Mopasaylo ko sa akong pasayloon ug maluoy sa akong kaluy-an. <lbl>16</lbl> Busa, ang mahinungdanon dili nga maguol ta o magdali kondili, nga ang Diyos maluoy. <lbl>17</lbl> Sa Kasulatan miingon siya kang Paraon: Gihimo tikaw nga Paraon aron pagpakita sa akong gahom diha nimo, ug aron ang tibuok kalibotan makaila sa akong ngalan. <lbl>18</lbl> Busa, ang Diyos maluoy sa buot niyang kaluy-an; mopatig-a sa kasingkasing kang bisag kinsa nga iyang but-an. <lbl>19</lbl> Tingali moingon ka: "Unya, nganong magmulo man ang Diyos nga wala may makasupak sa iyang kabubut-on?" <lbl>20</lbl> Apan, higala, kinsa ka man nga mosudya sa Diyos? Ang kulon nga hinimo sa yuta moingon ba sa naghimo: nganong gihimo ko nimo nga sama ini? <lbl>21</lbl> Dili ba, nag-agad man sa mangungulon ang paghimo gikan sa yuta og kulon nga pangdayan o kulon nga panggamit? 
   <lbl>22</lbl> Kon ang Diyos, miagwanta sa dakong pailob sa mga kulon nga angay sa iyang kapungot ug angayng buakon aron pagpakita sa kasuko ug sa kasangkad sa iyang gahom. <lbl>23</lbl> Apan buot niyang ipakita ang mga bahandi sa iyang Himaya sa uban, sa mga kulon sa kaluoy nga giandam niya alang sa himaya. <lbl>24</lbl> Ug gitawag ta niya dili lang gikan sa mga Judio kondili, sa mga pagano <lbl>25</lbl> sumala sa iyang giingon pinaagi ni propeta Oseas: Akong tawgog 'akong katawhan' kadtong dili nako katawhan, ug 'akong hinigugma' ang wala higugmaa. <lbl>26</lbl> Sa samang dapit diin sila giingnan: 'Kamo dili akong katawhan,' tawgon sila nga mga anak sa buhing Diyos. 
   <lbl>27</lbl> Bahin sa Israel, si Isaias mipahayag: Bisag sama kadaghan ang mga Israelita sa balas sa dagat, pipila lang ang maluwas. <lbl>28</lbl> Butang ni nga husayon sa Ginoo sa Israel sa walay pagkapakyas o pagdugaydugay. <lbl>29</lbl> Si Isaias mipahayag sab: Kon ang Makagagahom nga Ginoo wala pa magbilin natog kaliwatan nahisama na ta sa Sodoma ug Gomorra. 
   <lbl>30</lbl> Unsa diay ang atong giingon? Nga ang mga pagano nga wala magtinguha sa katarong nakakaplag ini. (Nagsulti ko sa katarong tungod sa pagtoo); <lbl>31</lbl> samtang ang Israel, nga naglaom nga matarong pinaagi sa Balaod, nagguba sa katuyoan sa Balaod. <lbl>32</lbl> Ngano man? Kay nagsalig sila sa pagtuman sa Balaod, dili sa pagtoo. Busa, napandol sila sa batong makapandol, si Cristo. <lbl>33</lbl> Ug sama sa giingon: Tan-awa ninyo. Nagbutang ko sa Sion og bato nga makapandol sa katawhan, dakong bato nga makapasukamod nila; apan ang nagtoo dili malingla. 
   
   Naningkamot sa kahingpitan
   <lbl><b>10•</b></lbl> <lbl>1</lbl> Mga igsoon, manghinaot ko sa tibuok kong kasingkasing nga ang mga Judio maluwas. Nag-ampo ko sa Diyos alang nila. <lbl>2</lbl> Makasaksi ko nga madasigon sila alang sa Diyos, bisag sa sayop nga paagi. <lbl>3</lbl> Wala sila mahibawo sa dalan sa katanong sa Diyos. Samtang naningkamot sila nga mahingpit sa kinaugalingon lang, dili sila makadawat sa paagi sa Diyos sa paghatag ini. <lbl>4</lbl> Kay si Cristo ang katuyoan sa Balaod ug pinaagi-ini makab-ot sa magtotoo ang katanong. 








1







Title:Roma (3)
   <lbl>19</lbl> Karon nahibawo ta nga ang gisulti sa Kasulatan, gisulti ni alang sa mga tawo sa Balaod, sa mga Judio. Magpakahilom unta sila ug moila nga ang tibuok kalibotan sad-an atubangan sa Diyos. <lbl>20</lbl> Dugang pa, walay tawo nga maangayan atubangan sa Diyos kon magpabilin lang ta sa pagtuman sa Balaod. Kay ang Balaod kutob ra sa pagpadayag sa sala. 
   
   Pagtoo, ang dalan sa kaluwasan
   <lbl>•21</lbl> Apan karon gipadayag unsa ang gipahayag kanato sa Balaod ug sa mga Propeta: Ang Diyos naghimo nato sama sa iyang gusto sa walay pagkinahanglan sa balaod. <lbl>22</lbl> Ang Diyos naghimo natag tarong pinaagi sa pagtoo kang JesuCristo sa walay pagpili, alang ni sa tanang nagtoo. <lbl>23</lbl> Kay ang tanan nakasala ug wala makakab-ot sa himaya sa Diyos. <lbl>24</lbl> Ug ang tanan gitarong sa kalumo ug gisantos pinaagi sa kaluwasan nga nakab-ot ni Cristo Jesus. <lbl>25</lbl> Kay ang Diyos nagtugyan niya nga mabiktima aron, pinaagi sa iyang dugo, makab-ot ang pasaylo sa atong mga sala pinaagi sa pagtoo. 
   Busa, ang Diyos nagtudlo giunsa ta niya pagdala sa katarong. <lbl>26</lbl> Wala niya panumbalinga ang mga sala kaniadto, panahon to nga nagpailob lang ang Diyos. Apan karon buot niyang ipadayag ang iyang kabalaan. Makiangayon siya ug balaan. Gitarong ta niya pinaagi sa pagtoo ni Jesus. 
   <lbl>27</lbl> Unya, unsa na man ang atong garbo? Wala ni iapil. Sa unsang paagiha? Dili ining Balaora ug sa pagtuman ini kondili, sa laing balaod - ang pagtoo. <lbl>28</lbl> Kay nagtoo man ta nga ang tawo naa sa grasya sa Diyos pinaagi sa pagtoo, dili sa pagtuman sa Balaod. <lbl>29</lbl> Kay kon dili, ang Diyos maDiyos sa mga Judio. Apan dili ba pod siya Diyos sa paganong nasod? <lbl>30</lbl> Ang tinuod, Diyos siya sa tanan, kay usa lang ang Diyos. Moluwas siya pinaagi sa pagtoo sa mga tinuling Judio ingon man sa dili tinuling nasod. <lbl>31</lbl> Nan karon, nagsalikway ba ta sa bili sa Balaod tungod sa atong gisulti bahin sa pagtoo? Wala. Hinunoa, gipahimutang ta ang Balaod sa hustong dapit. 
   
   Si Abraham, amahan sa makiangayon
   <lbl><b>4•</b></lbl> <lbl>1</lbl> Atong tan-awon si Abraham, ang amahan tang lawasnon. Unsay iyang nakaplagan? <lbl>2</lbl> Kon si Abraham namakiangayong higala sa Diyos tungod sa iyang mga buhat, mapasigarbohon unta siya. Apan dili siya makahimo ini atubangan sa Diyos. <lbl>3</lbl> Ang Kasulatan nag-ingon: si Abraham nagtoo sa Diyos nga, nagtimaan ini, ug nag-isip niyang makiangayon. <lbl>4</lbl> Karon, kon ang usa ka tawo nagtrabaho, gisweldohan siya dili isip pabor kondili, utang nga gibayran. <lbl>5</lbl> Sa laing bahin, ang walay binuhatan nga ikapakita, apan nagtoo sa nagtarong sa makasasala, ang iyang pagtoo giisip ug giila nga tarong. <lbl>6</lbl> Sa ingon, si David mipahalipay sa nasantos pinaagi sa grasya sa Diyos, ug dili sa ilang mga buhat: <lbl>7</lbl> Bulahan sila kansang sala gipasaylo ug kansang kasaypanan gikalimtan. <lbl>8</lbl> Bulahan ang tawo kansang sala dili isipon sa Diyos. 
   <lbl>9</lbl> Alang ba lang ni sa mga tinuli o alang ba sab sa dili? Bag-o pa namong gisulti ngatungod sa iyang pagtoo, si Abraham nahimong tawong makiangayon. <lbl>10</lbl> Apan kanus-a ni mahitabo? Human ba ni nga si Abraham gituli o sa wala pa? Dili sa human kondili, sa wala pa tulia. <lbl>11</lbl> Gituli siya ilhanan sa katarong nga gituga kaniya sa pagtoo sa wala pa siya tulia, aron maamahan siya sa mga dili tinuli nga mosagop sa pagtoo aron mahimong makiangayon. <lbl>12</lbl> Iyang gipakita nga amahan siya sa mga Judio, kon sila, gawas nga mga tinuli, mosunod sa pagtoo nga gipakita ni Abraham sa wala pa siya matuli. 
   <lbl>13</lbl> Kon ang Diyos misaad kang Abraham, o sa iyang kaliwat, nga maiya ang kalibotan, dili ni tungod sa pagtuman sa Balaod kondili, sa kamaangayon ug kahigala sa Diyos tungod sa pagtoo. <lbl>14</lbl> Kon karon ang saad gituman alang sa nagsalig sa Balaod, ang pagtoo mawad-an sa kamahinungdanon ug ang saad dili matuman. <lbl>15</lbl> Kay iya sa Balaod ang pagpahamtang og silot, magkauban ang balaod ug sala. 
   <lbl>16</lbl>Tungod ini, ang pagtoo dalan, ang tanan gihatag pinaagi sa grasya. Ang mga saad ni Abraham natuman alang sa tanan niyang kaliwat, dili lang alang sa mga anak sumala sa Balaod kondili, sa ubang nagtoo. 
   Si Abraham amahan natong tanan. <lbl>17</lbl> Himoon tikawng amahan sa daghang nasod. Amahan ta siya sa mata Niya nga nagbanhaw sa minatay ug naghimo sa tanang binuhat, kay kini man ang Diyos nga iyang gitoohan. 
   <lbl>18</lbl> Si Abraham nagtoo ug naglaom bisag wala nay pagdahom, sa ingon naamahan siya sa daghang nasod, sumala sa giingon kaniya: Maingon ini kadaghan ang imong kaliwat. 
   <lbl>19</lbl> Wala siya magduda bisag dili na makahatag og kinabuhi ang iyang lawas. (100 ang iyang idad), bisag si Sara, iyang asawa, dili na makapanganak. <lbl>20</lbl> Wala siya magduda ug walay katahap sa saad sa Diyos. Pinaagi sa paglig-on sa iyang pagtoo, gihimaya niya ang Diyos. <lbl>21</lbl> Hinunoa, kombensido siya nga ang misaad may gahom sa pagtuman. <lbl>22</lbl> Tungod sa maong pagtoo, ang Diyos nag-isip niya nga tarong. <lbl>23</lbl> Kining mga pulong sa kasulatan magpulos dili lang niya <lbl>24 kondili, nato, kay nagtoo man ta sa mibanhaw ni Jesus, ang Ginoo sa minatay. <lbl>25 Gitugyan siya alang sa atong mga sala ug gibanhaw alang sa atong pagkatarong. 
   
   Karon magmalinawon ta uban sa Diyos
   <lbl>5•</lbl> <lbl>1</lbl> Human nga natarong ta pinaagi sa pagtoo, nakigdait ta sa Diyos pinaagi ni JesuCristo, atong Ginoo. <lbl>2</lbl> Pinaagi niya atong nakab-ot kining grasya diin nagpabilin ta, nagmaya gani, sa pagpaabot sa pag-ambit sa Himaya sa Diyos. <lbl>3</lbl> Gawas pa, may kasigurohan ta bisan pa sa mga pagsulay. Nahibalo ta nga ang pagsulay mamungag pailob. 
   <lbl>4</lbl> Gikan sa pailob, motunga ang katakos, ug ang katakos tinubdan sa paglaom nga <lbl>5</lbl> dili manglimbong kay ang gugma sa Diyos gibubo na man sa atong kasingkasing sa Espiritu Santo nga gihatag kanato. 
   <lbl>6</lbl> Labot pa, hunahunaa ang panahon nga nagpakamatay si Cristo alang nato. Anang panahona nakasala ta ug nahuyang sa sala. <lbl>7</lbl> Halos walay magpakamatay alang sa tawo nga tarong, tingali may mangahas pagpakamatay alang sa maayong tawo. <lbl>8</lbl> Apan ang Diyos mipakita sa iyang gugma alang nato ining paagiha: samtang makasasala pa ta, si Cristo nagpakamatay alang nato. <lbl>9</lbl> Ug nahimo tang makiangayon sa iyang dugo, mas makataronganon nga karon makapuyo ta pinaagi niya sa walay kahadlok sa silot. <lbl>10</lbl> Gikan sa pagkakaaway nahiuli ta sa Diyos pinaagi sa kamatayon sa iyang Anak, labi pa karon nga naluwas ta pinaagi sa iyang kinabuhi. <lbl>11</lbl> Dili lang kana; may kasigurohan ta diha sa Diyos tungod ni Cristo Jesus, atong Ginoo, pinaagi kang kinsa nabalik ta sa Diyos. 
   
   Si Adan ug si JesuCristo
   <lbl>• 12</lbl> Karon, ang sala misulod sa kalibotan pinaagi sa usa ka tawo. Pinaagi sa sala, ang kamatayon milukop sa tanang katawhan, kay nakasala man ang tanan. 
   <lbl>13</lbl> Kay wala may balaod, dili sila makasulti mahitungod sa kamasupilon. Apan diha na sa kalibotan ang sala. <lbl>14</lbl> Apan naghari ang kamatayon nga walay pagpili diha nila gikan ni Adan ngadto ni Moises. Hinuon, ang ilang sala dili ang kamasupilon sama sa kang Adan - dili ni ang tinuod nga Adan, nagtagna ni sa laing moabot. 
   <lbl>15</lbl> Busa, ang mga epekto sa gasa sa Diyos dili matupngan adtong sa sala. Nahibawo ta nga daghan ang nangamatay tungod sa sala sa usa ka tawo. Apan unsa pa kaha kadaghan ang grasya sa Diyos ug ang gasa nga gihatag sa katawhan pinaagi ining talagsaong tawo nga si JesuCristo. <lbl>16</lbl> Ang grasya sa Diyos milabaw kaayo sa sala. Ang kamasupilon nga mikondenar gihimo sa usa lang ka makasasala. Apan ang grasya sa Diyos magpasaylo sa kalibotan nga makasasala. <lbl>17</lbl> Kon mihari ang kamatayon tungod sa kamasupilon sa usa lang ka tawo, unsa pa kaha ang paghari ug pagkabuhi sa nakadawat sa grasya sa Diyos pinaagi sa tawo nga si JesuCristo. 
   <lbl>18</lbl> Sama nga ang sala sa usa nagpahamtang og silot sa kamatayon alang sa tanan, nag-antos sab ang usa ug nakaangkon sa pasaylo ug kinabuhi alang sa tanan. <lbl>19</lbl> Ingon nga ang kamasupilon sa usa nakapahimo sa daghan nga makasasala, ang kamasinugtanon sa usa nagmakiangayon ug nagbalaan sa daghan. 
   <lbl>20</lbl> Ang Balaod mismo nga gipaila sa kaulahiay, mipadagsang sa sala. Apan diin midagsang ni, milabaw kabuhong ang grasya. <lbl>21</lbl> Sama nga mihari ang kamatayon tungod sa sala, ang grasya sab maghari sa kaugalingong panahon, human ta namakiangayon ug nahigala sa Diyos, dad-on ta niya sa kinabuhing dayon pinaagi ni JesuCristo, atong Ginoo. 
   
   Sa bunyag namatay ta uban ni Cristo
   <lbl><b>6•</b></lbl> <lbl>1</lbl> Unya, unsay atong isulti? Mag padayon ba ta pagpakasala aron ang grasya modaghan pag-ayo? <lbl>2</lbl> Magpuyo ba ta pag-usad sa sala. Dili. Kon namatay na ta sa sala, unsaon man nato pagpadayon pagpuyo sa sala. 
   <lbl>3</lbl> Nahibawo mo nga kitang nabug-os diha ni Cristo pinaagi sa bunyag, nabug-os sab uban niya aron pag-ambit sa iyang kamatayon. <lbl>4</lbl> Pinaagi sa bunyag, gilubong ta uban ni Cristo aron pag-ambit sa iyang kamatayon, ug ingon nga si Cristo gibanhaw gikan sa minatay pinaagi sa Himaya sa Amahan maglakaw sab ta sa bag-ong kinabuhi. <lbl>5 </lbl>Nalubong ta uban niya aron pag-ambit sa iyang kamatayon sa simbolikong paagi. Hinunoa, moambit sab ta sa iyang pagkabanhaw. 
   <lbl>6</lbl> Nahibalo ta nga ang karaan tang pagkatawo gilansang sa krus uban ni Cristo aron namatay ang bahin sa atong pagkatawo nga giulipon sa sala aron dili na moalagad sa sala; <lbl>7</lbl> kon patay na ta, wala na tay sa sala. <lbl>8</lbl> Kon mamatay ta uban ni Cristo, hugot ang atong pagtoo nga magpuyo sab ta uban niya. <lbl>9</lbl> Nahibawo ta nga human mabanhaw si Cristo sa minatay, dili na siya mamatay pag-usab, ug sa umaabot, dili na siya magamhan sa kamatayon: ang kamatayon dili na makamando niya. <lbl>10</lbl> Aduna nay kamatayon: pagpakamatay sa makausa ra alang sa sala; adunay kinabuhi, kinabuhi diha sa Diyos. 
   <lbl>•11</lbl> Busa, isipa sab ang inyong kaugalingon nga patay na sa sala ug buhi sa Diyos diha ni Cristo Jesus. <lbl>12</lbl> Ayawg tugot nga gamhan sa sala ang inyong kinabuhi nga dili motunhay. Ayaw itugyan ang kaugalingon sa mga daotang kailibgon. <lbl>13</lbl> Ayawg pakasad-a ang mga bahin sa lawas nga daw mga instrumento sa pagbuhat og daotan. Hinunoa, ihalad ang kaugalingon isip mga tawo nga nabalik sa kamatayon ngadto sa kinabuhi. Himoa Hinunoa, ihalad ang kaugalingon isip mga tawo nga nabalik sa kamatayon ngadto sa kinabuhi. Himoa ang mga bahin sa lawas nga balaan nga hinagiban alang sa pag-alagad sa Diyos. <lbl>14</lbl> Ang sala dili na maghari ninyo, kay dili na mo ulipon sa sala kondili, sa grasya. 
   <lbl>15</lbl> Mangutana kog usab: magpakasala ba diay ta, kay dili na man ta ubos sa Balaod kondili, sa grasya? Dili. <lbl>16</lbl> Kon nagtugyan mo sa kaugalingon sa usa ka tawo isip mga ulipon, kinahanglang mosunod mo sa agalon nga nagsugo ninyo, dili ba? Sa sala moadto mo sa kamatayon ug sa pagdawat sa pagtoo makaadto mo sa husto nga dalan. <lbl>17</lbl> Pasalamati ang Diyos, kay human mo maulipon sa sala, ubos na mo sa pagtulon-an sa pagtoo nga inyong gipatalinghogan. <lbl>18</lbl> Nalingkawas na mo sa sala; ug naulipon sa katanong. <lbl>19</lbl> Nakita ninyo nga gipaningkamotan ko ni pagsaysay sa tawhanong paagi. 
   May panahon nga gitugtan ninyo ang mga bahin sa lawas nga maulipon sa kahugaw ug kasamok; naglakaw mo sa dalan sa sala. Himoa sila karon nga alagad sa katarong, hangtod nga mabalaan mo.
   <lbl>20</lbl> Sa ulipon pa mo sa sala, wala mo mobatig katungdanan sa katanong, <lbl>21</lbl> apan unsay mga bunga sa maong mga buhat nga karon inyong gikaulaw? 
   Ang sangpotanan adtong tanan mao ang kamatayon. <lbl>22</lbl> Karon, hinuon, naluwas na mo sa sala ug nag-alagad sa Diyos. Namunga mo ug nagtubo sa kabalaan. Ang sangpotanan ini: kinabuhing dayon. <lbl>23</lbl> Busa, sa usa ka bahin, ang Sala ug ang ganti, kamatayon. Sa lain, ang Diyos naghatag nato pinaagi sa grasya og kinabuhing dayon diha ni Cristo Jesus, atong Ginoo. 
   
   Ang kristyano dili ulipon sa relihiyon
   <lbl><b>7 •</b></lbl> <lbl>1</lbl> Mga igsoon, nasayod mo sa Balaod. Ang tanan samtang buhi pa ubos sa Balaod? <lbl>2</lbl> Ang babayeng minyo, pananglitan, nabugkos sa iyang bana samtang buhi ni gumikan sa Balaod. Apan kon mamatay ang bana, ang babaye malingkawas sa katungdanan sa pagkaasawa. <lbl>3</lbl> Kon makigpuyo siya sa laing lalaki samtang buhi pa ang bana, mananapaw siya. Apan kon mamatay ang bana, gawasnon na siya ug makapamanag lain sa walay pagpanapaw. 








1







Title:Daniel
  DANIEL
  
  <b><lbl>1</lbl></b> <lbl>1</lbl> Sa ikatulo ka tuig sa pamunoan ni Yoakim sa Juda, si Hari Nabucodonosor sa Babilonia mibuntog sa Jerusalem. <lbl>2</lbl> Ang Diyos mitugyan ni Hari Yoakim sa iyang kamot lakip ang gamitonon sa templo sa Diyos. Iya kining gidala sa yuta sa Senaar ug gibutang sa tipiganan sa bahandi sa iyang dios. 
   <lbl>3</lbl> Si Hari Nabucodonosor mimando sa iyang sinaligan sa balay, si Aspenaz, pagdala sa pi-pila ka mga Israelita nga gikan sa harianon ug dungganang banay: <lbl>4</lbl> mga batan-ong lalaki nga walay kabilinggan sa lawas, ambongan, makinaadmanon ug maalamon, daghan og nahibaloan, abtik sa panabot ug angayng moalagad sa balay sa hari. Tudloan sila sa mga panultihon ug sinulat sa mga Kaldeo <lbl>5</lbl> ug tagaan sa kalan-on ug bino gikan sa talad sa hari. Bansaybansayon sila sulod sa tulo ka tuig una pa moalagad sa balay sa hari. 
   <lbl>6</lbl> Uban ining mga batan-ong lalaki napili ang pipila gikan sa Juda: si Daniel, Ananias, Misael ug Azarias. <lbl>7</lbl> Si Aspenas, ang sinaligan sa balay sa hari, nagbuot nga ilisan ang ilang ngalan - si Daniel ngadto sa Beltesazar, si Ananias nahimong Shadrak, si Misael nahimong Mesak ug si Azarias nahimong Abednego. 
   
   Mibalibad si Daniel sa hugawng pagkaon 
   <lbl>• 8</lbl> Aron dili siya mahugaw gumikan sa iyang pagkaon sa kalan-on ug pag-inom sa alak sa hari, mihangyo si Daniel nga dili lang sila tagaan sa maong kalan-on ug ilimnon. <lbl>9</lbl> Sa kalooy sa Diyos, ang sinaligan sa balay misugot sa hangyo ni Daniel, <lbl>10</lbl> apan nahadlok siya sa hari. Busa, nagkanayon siya: "Ang hari maoy nagpaandam sa inyong pagkaon ug ilimnon. Kon masayod siya nga ang inyong panglawas lahi kay sa ubang batan-ong lalaki nga sama og panuigon kay niwang man mo, tinga-leg masuko siya nako. Lisodlisoron niya ang akong kinabuhi kon ako kang tugtan sa imong hangyo." 
   <lbl>11</lbl> Miatubang si Daniel sa sinaligan sa pangluto nga moatiman niya, ni Ananias, Misael ug Azarias: <lbl>12</lbl> "Palihug, sulayi ming upat sulod sa napulo ka adlaw. Hatagi lang mi og utan alang sa among pagkaon ug tubig nga among mainom. <lbl>13</lbl> Itandi unya mi sa mga batan-ong lalaki nga nangaon sa mga kalan-on gikan sa talad sa hari. Dayon imo ming hukman sumala sa imong makita." 
   <lbl>14</lbl> Misanong ang sinaligan ug gisulayan sila sulod sa napulo ka adlaw. <lbl>15</lbl> Pagkahuman, nakita nga mas tambok ug mas himsog sila kay sa mga batan-ong lalaki nga nangaon sa kalan-on sa hari. <lbl>16</lbl> Busa, ang sinaligan mipadayon pagpakaon nila og utan inay sa piniling kalan-on ug alak. 
   <lbl>17</lbl> Ang kaalam ug ang kahibalo sa tanan nadawat ining upat ka batan-on gikan sa Diyos. Ingon ini si Daniel. Na-dawat niya ang gasa paghubad sa mga panan-awon ug damgo. 
   <lbl>18</lbl> Pagkatapos sa panahon nga gitakda sa hari alang sa ilang pagbansaybansay, ang labing dako sa mga sinaligan sa balay midala nila sa atubangan ni Nabucodonosor. <lbl>19</lbl> Ang hari nakighinabi nila ug iyang nakita nga mas himsog si Daniel, Ananias, Misael ug Azarias kay sa uban. Kining upat nahimong sakop sa panimalay sa hari. <lbl>20</lbl> Kabahin sa kaalam ug panabot sa mga butang, nangayo nila ang hari og kasayoran. Napalgan niya nga mas bulawa-non ang sugyot sa upat kay sa tanang salamangkero ug manalagna sa tibuok niyang gingharian. <lbl>21</lbl> Didto ra mipuyo si Daniel hangtod sa unang tuig sa paghari ni Ciro. 
   
   Ang damgo ni Nabucodonosor 
   <b><lbl>2 •</lbl></b> <lbl>1</lbl> Sa ikaduhang tuig sa paghari ni Nabucodonosor, ang iyang mga suliranong damgo nagsunodsunod. Kini naghikaw niya sa katulog. <lbl>2</lbl> Ang hari nagpatawag sa mga salamangkero, manalagna, mananaot, mga manalagnang taga Kaldeo, paghubad sa iyang mga damgo. Pag-abot na nila atubangan sa hari, <lbl>3</lbl> miingon kini: "Ku-yaw ang akong damgo. Gusto kong masayod sa kahulogan ini." 
   <lbl>4</lbl> Mitubag ang mga Kaldeo: "Mabuhi ang hari hangtod sa hangtod! Isulti kanamo ang imong damgo. Kami na ang mahibalo paghatag kanimo sa kahulogan." 
   <lbl>5</lbl> Apan miingon ang hari: "Kinahanglan nga kamo ang mosulti kanako sa akong damgo ug mopasabot usab ini. Mao kana ang akong hukom. Ug kon dili kana ninyo mabuhat, ipaputolputol ko kamo ug akong ipasunog ang inyong kabalayan. <lbl>6</lbl> Apan kon makasulti mo sa akong damgo ug sa kahulogan, makadawat mo og daghang butang gikan nako. Gantihan ko kamo ug pasidunggan." 
   <lbl>7</lbl> "Pasultiha ang hari sa iyang damgo ug kami na ang mopasabot sa kahulogan:" mihangyo sila. 
   <lbl>8</lbl> Mitubag ang hari: "Inyo lang kong gilangan kay nasayod man mo sa akong buhaton. <lbl>9</lbl> Kon dili ninyo isulti kanako ang akong damgo, usa ray inyong dangatan. Nagkasabot mo sa paglimbong nako pinaagi sa paghatag og sayop nga kahulogan sa panghinaot nga mausab ang panahon. Apan kon inyong ikapakita nga aduna moy gahom pagsulti sa akong damgo, may gahom usab mo pagsabot sa kahulogan."
   <lbl>10</lbl> Pulong pa sa mga Kaldeo: "Wala pay tawo dinhi sa yuta nga makahimo sa gihangyo sa kamahalan. Wala pay hari, bisan unsa siya kadungganan, nga mihangyo sa samang butang gikan sa usa ka salamangkero, mamamarang o manalagna. <lbl>11</lbl> Ang gipangayo sa hari lisod kaayong butang. Walay ni usa nga makasulti niya gawas sa mga dios nga wala makig-uban sa katawhan." 
   <lbl>12</lbl> Nakapalagot nig maayo sa hari. Mimando siya nga ang tanang makinaadmanon sa Babilonia patyon. <lbl>13</lbl> Hu-man ipakanaog ang maong balaod, gipangita pod niya si Daniel ug ang iyang kauban aron pahamtangan sa maong silot. <lbl>14</lbl> Apan si Daniel nakighinabi pag-ayo kang Ariok, ang tinugyanan sa mga magbalantay sa hari. Siya ang gisangonan pagpatay sa mga makinaadmanon. <lbl>15</lbl> "Nganong mipakanaog man ang hari anang makalilisang nga kasugoan?" nangutana si Daniel. Ug mipasabot si Ariok. <lbl>16</lbl> Dayon miadto si Daniel sa hari. Nangayo siya og panahon aron iyang katon-an ang damgo. 
   <lbl>17</lbl> Mipauli si Daniel ug gisuginlan niya ang iyang mga kauban, si Ananias, Misael ug Azarias. <lbl>18</lbl> Iya silang gi-hangyo nga magpakitabang sa Diyos alang sa kasulbaran sa maong suliran aron dili sila pahamtangan sa silot sama sa mga makinaadmanon sa Babilonia. <lbl>19</lbl> Usa ka gabii niana, gipakita kang Daniel ang suliran ug nagpasalamat siya sa Diyos sa langit: 
   <lbl>20</lbl> Bulahan ang Diyos sa kahangtoran! 
   Iya ang gahom ug kinaadman! 
   <lbl>21</lbl> Siya ang nag-usab-usab sa panahon; 
   Ang mga hari pasak-on niya ug pakanaogon. 
   Gihatagan niyag kinaadman ang makinaadmanon; 
   ang may panabot, sa kahibalo iyang pun-on. 
   <lbl>22</lbl> Gipadayag niya ang mga misteryo ug tinagoan; 
   nasayod siya unsay naa sa kangitngitan,
   kay ang kahayag iya man nga gigunitan. 
   <lbl>23</lbl> Ako kang gidayeg ug gipasalamatan, 
   O Diyos sa akong katigulangan. 
   Ang kinaadman ug gahom gihatag mo kanako;
   Imong gihatag ang among gipangayo -
   ang damgo sa hari kanamo gipadayag mo. 
   <lbl>24</lbl> Pagkahuman, miadto si Daniel kang Ariok, ang tinugyanan sa hari pagpatay sa mga makinaadmanon sa Babilonia. Gisultihan siya ni Daniel: "Ayaw unag patya ang mga makinaadmanon. Dad-a ko sa hari kay ako siyang sultihan sa kahulogan sa iyang damgo. <lbl>25</lbl> Gidali pagdala ni Ariok si Daniel ngadto sa hari ug miingon: "Niay usa ka lalaki nga kauban sa mga binilanggo gikan sa Juda nga nangayo sa pagsulti sa kahulogan sa damgo sa hari." 
   <lbl>26</lbl> Nangutana ang hari kang Daniel, nga gihinganlan na og Beltesazar: "Makasulti ka ba sa akong damgo ug makapasabot ini?" 
   
   Mihubad si Daniel sa damgo 
   <lbl>• 27</lbl> Mitubag si Daniel: "Walay maayong laki, salamangkero o manalagna nga makahubad sa damgo sa hari. <lbl>28</lbl> Apan naay Diyos sa langit nga mopadayag sa mga tinagoan. Iyang gipakita si Hari Nabucodonosor sa mahitabo sa kataposang mga adlaw. Sultihan ko ikaw sa damgo ug sa imong nakit-an. 
   <lbl>29</lbl> Sa imong paghigda, o Hari, ang imong hunahuna mipanaw sa umaabot nga panahon. Ang nagpadayag sa mga tinagoan mipakita kanimo sa mahitabo. <lbl>30</lbl> Gipadayag kanako ang maong kahibulongan dili kay mas lantip ko og salabotan kay sa uban, kondili aron ka masayod sa iyang kahulogan ug sa nahitabo sa imong pangisip. 
   <lbl>31</lbl> Sa imong hunahuna nakakita ka og usa ka dako ug hayag kaayo nga la-rawan, gani makalilisang man nga sud-ongon. <lbl>32</lbl> Lubos bulawan ang ulo, ang dughan ug bukton, plata; ang tiyan ug ang paa, tumbaga; <lbl>33</lbl> ang mga bitiis, puthaw; ang mga tiil, sinagol nga puthaw ug yuta. <lbl>34</lbl> Samtang nagtan-aw ka, usa ka dakong bato natipak gikan sa bungtod nga wala ilabay sa kamot sa usa ka tawo ug mihagsa sa puthaw ug yuta nga tiil sa larawan. <lbl>35</lbl> Dihadiha na-bungkag ang larawan ug ang puthaw, yuta, tumbaga, plata ug bulawan nangadugmok sama ka gagmay sa lugas sa humay panahon sa ting-init. Napadpad sila sa hangin ug walay nahibilin. Apan ang bato nga nakaigo sa larawan nahimong usa ka dakong bukid nga milukop sa tibuok kalibotan. 
   <lbl>36</lbl> Mao na ang damgo. Karon ang hubad. <lbl>37</lbl> Ikaw, o hari, hari sa tanang mga hari. Gitugahan ka sa Diyos sa langit og kaharian, kusog, gahom ug himaya. <lbl>38</lbl> Sa imong mga bukton gitugyan niya ang katawhan, ang mga hayop sa bukid ug ang mga langgam sa kahanginan aron imo silang dumalahon. Ikaw ang hari nga bulawan. 
   <lbl>39</lbl> Human nimo, usa ka gingharian nga huyang ang mopatim-aw. Dayon ang ginghariang tumbaga momando sa tibuok kalibotan. <lbl>40</lbl> Ang kataposan mao ang gingharian nga lig-on sama sa puthaw. Kay ang puthaw molugti ug mobungkag man sa laing mga butang, molugti ug mobungkag sa laing mga gingharian. <lbl>41</lbl> Ang tiil ug mga tudlo nga may bahin nga puthaw ug may bahin nga yuta nagpasabot nga usa ni ka gingharian nga napikaspikas apan duna kini kalig-on sa puthaw, sama sa imong nakita: puthaw nga sinagolan og yuta. <lbl>42</lbl> Kay ang mga tudlo may bahin man nga puthaw ug may bahin sab nga yuta, usa kini ka gingharian nga may kalig-on ug may kahuyang. <lbl>43</lbl> Sama sa imong nakita nga puthawng sinagolan og hinudnong yuta, ang katawhan magkasagolsagol. Dili magpabilin nga magkahiusa. 
   <lbl>44</lbl> Sa panahon ining maong mga hari, ang Diyos sa langit mopabarog og usa ka gingharian nga dili mabungkag ni maangkon sa laing katawhan. Molu-pig ni sa laing mga gingharian ug mopulpog nila. Molungtad kini hangtod sa kahangtoran. <lbl>45</lbl> Mao kini ang kahulogan sa imong panan-awon sa bato nga natipak gikan sa bungtod. Dili linabay sa kamot sa usa ka tawo ang bato nga nahagsa sa larawan ug midugmok sa puthaw, tumbaga, yuta, plata ug bulawan. Ang gamhanang Diyos mipakita sa hari sa mahitabo sa umaabot nga panahon. Tinuod ang damgo ug ang iyang hubad kasaligan. 
   <lbl>46</lbl> Mihapa si Hari Nabucodonosor sa tiilan ni Daniel. Dayon mimando nga hatagan si Daniel og gasa ug pahumot. <lbl>47</lbl> Miingon ang hari kang Daniel: "Walay duda, ang imong Diyos mao ang Diyos sa mga dios, ang Ginoo sa mga hari ug ang tigpadayag sa mga tinagoan. Hinonoa, nakapahayag ka sa maong misteryo."
   <lbl>48</lbl> Gihatagan si Daniel og dakong katungdanan sa hari ug gipaubanan og daghang mga ganti. Gihimo siya nga gobernador sa lalawigan sa Babilonia ug sinaligan sa makinaadmanong mga lalaki. <lbl>49</lbl> Sa hangyo ni Daniel nahimong mga tigdumala sa lalawigan sa Babilonia si Shadrak, Mesak ug Abednego samtang nagpabilin si Daniel sa hukmanan sa hari. 
   
   Ang estatuwang bulawan 
   <b><lbl>3</lbl></b> <lbl>1<lbl> Si Hari Nabucodonosor may estatuwang bulawan nga may gitas-ong saysenta ka dupa ug gilapdon nga unom. Didto ni magbarog sa kapatagan sa Dura sulod sa lalawigan sa Babilonia. <lbl>2</lbl> Gipatawag niya ang iyang mga abay, gobernador, magtatambag, mamahandi, maghuhukom, magbabalaod lakip ang dagkong tawo aron mopasidungog sa estatuwa. <lbl>3</lbl> Ang tanang gipatawag nangadto aron pagpasidungog ug namarog atubangan sa estatuwa nga gipatindog ni Hari Nabucodonosor. <lbl>4</lbl> Unya usa ka manulonda mipahibalo: "Kanasoran ug katawhan sa nagkalainlaing pinulongan, <lbl>5</lbl> inigkadungog ninyo sa tunog sa trompeta, plawta, sitara, lira, alpa ug sa uban pang mga tulonggon, panghapa ug panimba mo sa estatuwang bulawan. <lbl>6</lbl> Ang dili motuman sunogon gilayon. <lbl>7</lbl> Tungod sa maong sugo nanghapa ug nanimba ang tanang kanasoran ug katawhan sa nagkalainlaing sinultihan pagkadungog nila sa tunog sa trompeta, plawta, sitara, lira, alpa ug uban pang mga tulonggon. 
   
   Ang mga Judio: Gipasanginlan ug gihukman
<lbl>• 8</lbl> Unya miadto sa hari ang mga manalagna nga Kaldeo aron pagpamasangil sa mga Judio. <lbl>9</lbl> Misulti sila kang Hari Nabucodonosor: "Mabuhi ka sa taas nga panahon, o hari! <lbl>10</lbl> Mimando ka nga ang matag usa nga makadungog sa tunog sa trompeta, plawta, sitara, lira, alpa, pipa ug uban pang tulonggon mohapa ug mosimba sa estatuwang bulawan. <lbl>11</lbl> Ang dili motuman sa maong balaod sunogon.







4







Title:Chronicles (15)
34:28 Ania karon, pagatigumon ko ikaw ngadto sa imong amahan, ug ikaw pagatigumon ngadto sa imong lubnganan sa kalinaw, ni ang imong mga mata makakita sa tanang kadautan nga akong pagapadangaton niining dapita, ug sa mga pumoluyo niana. Ug sila mingdala pagbalik sa pulong ngadto sa hari.

34:29  Unya ang hari nagpaadto ug gitigum sa tingub ang tanang mga anciano sa Juda ug Jerusalem.

34:30 Ug ang hari miadto sa balay ni Jehova, ug ang tanang mga tawo sa Juda ug ang mga pumoluyo sa Jerusalem, ug ang mga sacerdote ug ang mga Levihanon, ug ang tibook katawohan, dagku ug gagmay; ug iyang gibasa sa ilang mga igdulungog ang tanang mga pulong sa basahon sa tugon nga nakaplagan diha sa balay ni Jehova.

34:31 Ug ang hari mitindog sa iyang dapit, ug naghimo sa usa ka tugon sa atubangan ni Jehova, sa paglakat sunod kang Jehova, ug sa pagbantay sa iyang mga sugo, ug sa iyang mga pagpamatuod, ug sa iyang kabalaoran, uban sa bug-os niyang kasingkasing, ug uban sa bug-os niyang kalag, sa pagbuhat sa mga pulong sa tugon nga nanghisulat niining basahona.

34:32 Ug iyang giagda ang tanan nga mga nakaplagan didto sa Jerusalem ug Benjamin sa pag-uyon niana. Ug ang mga pumoluyo sa Jerusalem nanagbuhat sumala sa tugon sa Dios, ang Dios sa ilang mga amahan.

34:33 Ug gikuha ni Josias ang tanan nga mga dulumtanan nga butang gikan sa mga kayutaan nga nasakup sa mga anak sa Israel, ug naghimo sa anan nga hingkaplagan sa Israel sa pag-alagad, bisan sa pag-alagad kang Jehova nga ilang Dios. Sa tanan niyang mga adlaw sila wala bumulag gikan sa pagsunod kang Jehova, ang Dios sa ilang mga amahan.
35:1  Ug gisaulog ni Josias ang pasko kang Jehova didto sa Jerusalem: ug ilang gipatay ang pasko sa ikanapulo ug upat ka adlaw sa nahaunang bulan.

35:2 Ug iyang gipahamutang ang mga sacerdote sa ilang mga katungdanan, ug gidasig sila sa pag-alagad sa balay ni Jehova.

35:3 Ug siya miingon sa mga Levihanon nga nanagtudlo sa tibook Israel, nga mga balaan kang Jehova: Ibutang ang balaan nga arca diha sa balay nga gitukod ni Salomon nga anak nga lalake ni David nga hari sa Israel; mawala na ang kabug-at sa ibabaw sa inyong mga abaga. Karon alagara si Jehova nga inyong Dios, ug ang iyang katawohan nga Israel.

35:4 Ug mag-andam kamo sumala sa inyong mga hugna sa kabalayan sa inyong mga amahan, sumala sa sinulat ni David nga hari sa Israel, ug sumala sa sinulat ni Salomon nga iyang anak nga lalake,

35:5 Ug magtindog didto sa balaan nga dapit sumala sa mga pagkabahinbahin sa mga balay sa mga amahan sa inyong mga kaigsoonan ang mga anak sa katawohan, ug himoa nga adunay alang sa tagsatagsa usa ka bahin sa balay sa amahan sa mga Levihanon.

35:6 Ug magpatay kamo sa pasko, ug magbalaan kamo sa inyong kaugalingon, ug mag-andam alang sa inyong mga kaigsoonan, sa pagbuhat sumala sa pulong ni Jehova pinaagi kang Moises.

35:7 Ug si Josias mihatag sa mga anak sa katawohan, gikan sa panon sa carnero, mga nating carnero ug mga nating kanding, ang tanan kanila alang sa mga paghalad sa pasko, ngadto sa tanan nga mingtambong, sa gidaghanon nga katloan ka libo, ug totolo ka libo sa lakeng vaca: kini gikan sa kahayupan sa hari.

35:8 Ug ang iyang mga principe minghatag ug usa ka halad-nga-kinabubut-on ngadto sa katawohan, sa mga sacerdote, ug ngadto sa mga Levihanon. Si Hilcias ug si Zacharias ug si Jehiel, ang mga magbubuot sa balay sa Dios, minghatag sa mga sacerdote alang sa mga halad sa pasko duha ka libo ug unom ka gatus nga nating vaca, ug totolo ka gatus nga vaca.

35:9 Si Chonanias usab, ug si Semeias ug si Nathanael, nga iyang kaigsoonan, ug si Hasabias ug si Jeiel ug si Jozabad, ang mga pangulo sa mga Levihanon, minghatag sa mga Levihanon, alang sa mga halad sa pasko lima ka libong nati sa vaca, ug lima ka gatus nga vaca.

35:10 Busa ang pag-alagad giandam, ug ang mga sacerdote nanagtindog sa ilang dapit, ug ang mga Levihanon sa ilang mga hugna, sumala sa sugo sa hari.

35:11 Ug ilang gipatay ang pasko, ug ang mga sacerdote nanagsablig sa dugo nga ilang nadawat sa ilang kamot, ug ang mga Levihanon ang mingpanit kanila.

35:12 Ug ilang gibalhin ang mga halad-nga-sinunog, aron ilang kahatagan sila sumala sa mga pagkabahinbahin sa mga balay sa mga amahan sa mga anak sa katawohan, sa paghalad kang Jehova, ingon sa nahisulat sa basahon ni Moises. Ug busa maoy ilang gihimo sa mga vaca.

35:13 Ug ilang giasal ang pasko sa kalayo sumala sa tulomanon: ug ang balaan nga mga halad ilang gilat-an sa mga kolon, ug mga caldero, ug sa mga kalaha, ug sa gidala kini sa madali ngadto sa tanang mga anak sa katawohan.

35:14 Ug sa human niini sila nanag-andam alang sa ilang kaugalingon, ug alang sa mga sacerdote, tungod kay ang mga sacerdote nga mga anak nga lalake ni Aaron nanagpangabudlay sa paghalad sa mga halad-nga-sinunog ug sa tambok hangtud sa kagabhion: busa ang mga Levihanon nanag-andam alang sa ilang kaugalingon, ug alang sa mga sacerdote nga mga anak nga lalake ni Aaron.

35:15 Ug ang mga mag-aawit ang mga anak nga lalake ni Asaph dinha sa ilang dapit, sumala sa sugo ni David, ug ni Asaph, ug ni Heman, ug ni Jeduthun nga manalagna sa hari; ug ang mga magbalantay sa pultahan dinha sa tagsatagsa ka ganghaan: wala kinahanglana nga sila mopahawa gikan sa ilang pag-alagad; kay ang ilang kaigsoonan ang mga Levihanon nanag-andam alang kanila.

35:16 Busa ang tanan nga pag-alagad kang Jehova naandam sa maong adlaw, sa pagsaulog sa pasko, ug sa paghalad sa mga halad-nga-sinunog ibabaw sa halaran ni Jehova, sumala sa sugo ni hari Josias.

35:17 Ug ang mga anak sa Israel nga mingtambong mingsaulog sa pasko niadtong panahona ug sa fiesta sa tinapay nga walay levadura sulod sa pito ka adlaw.

35:18 Ug walay pasko nga sama niadto nga gisaulog sa Israel gikan sa mga adlaw ni Samuel nga manalagna; ni magsaulog ang bisan kinsa sa mga hari sa Israel sa maong pasko ingon sa gisaulog ni Josias, ug sa mga sacerdote, ug sa mga Levihanon, ug sa tibook Juda ug Israel nga nanambong, ug sa mga pumoluyo sa Jerusalem.

35:19 Sa ikanapulo ug walo ka tuig sa paghari ni Josias kining maong pasko gisaulog.

35:20  Sa tapus niining tanan, sa diha nga si Josias nakaandam na sa templo, si Nechao nga hari sa Egipto miadto aron sa pagpakig-away batok kang Carchemis ubay sa Eufrates: ug si Josias migula batok kaniya.

35:21 Apan siya nagpadala ug mga sulogoon ngadto kaniya, nga nagaingon: Unsay akong labut kanimo, ikaw hari sa Juda: Ako wala umanhi batok kanimo niining adlawa, apan batok sa balay diin ako may gubat; ug ang Dios nagsugo kanako sa pagdali: magpugong ka gikan sa paghilabut sa Dios, nga ania uban kanako, aron dili ka niya laglagon.

35:22 Bisan pa niini si Josias wala molingiw gikan kaniya, apan nagtakuban sa iyang kaugalingon, aron nga siya makaaway kaniya, ug wala mamati sa mga pulong ni Nechao gikan sa baba sa Dios, ug miadto sa pagpakig-away didto sa walog sa Megiddo.

35:23 Ug ang mga magpapana mingpana kang hari Josias; ug ang hari miingon sa iyang mga alagad: Ipahilayo ako; kay ako samdan ug daku.

35:24 Busa gikuha siya sa mga alagad gikan sa carro, ug gibutang siya sa ikaduhang carro nga diha kaniya, ug gidala siya ngadto sa Jerusalem; ug siya namatay, ug gilubong sa mga lubnganan sa iyang mga amahan. Ug ang tibook Juda ug Jerusalem nagbalata tungod kang Josias.

35:25 Ug si Jeremias nagbukho tungod kang Josias: ug ang tanang mga lalake ug babaye nga mag-aawit mingsulti mahitungod kang Josias sa ilang mga pagbakho hangtud niining adlawa; ug sila nagbuhat alang kanila ug usa ka tulomanon sa Israel: ug, ania karon, sila nanghisulat sa basahon sa Lamentaciones.

35:26 Karon ang nanghibilin nga mga buhat ni Josias ug ang iyang mga maayong buhat, sumala niadtong nahisulat sa Kasugoan ni Jehova,

35:27 Ug ang iyang mga buhat, sinugdan ug katapusan, ania karon, sila nanghisulat sa basahon sa mga hari sa Israel ug sa Juda.
36:1 Unya gikuha sa katawohan sa yuta si Joachaz ang anak nga lalake ni Josias, ug gihimo siyang hari ilis sa iyang amahan sa Jerusalem.

36:2 Si Joachaz may kaluhaan ug tolo ka tuig ang panuigon sa pagsugod niya paghari; ug siya naghari sulod sa totolo ka bulan sa Jerusalem.

36:3 Ug ang hari sa Egipto nagpapahawa kaniya didto sa Jerusalem, ug gisilpian ang yuta sa usa ka gatus ka talento nga salapi ug usa ka talento nga bulawan.

36:4 Ug ang hari sa Egipto naghimo kang Eliacim nga iyang igsoon nga lalake nga hari sa Juda ug Jerusalem, ug giilisan ang iyang ngalan nga Joacim. Ug gikuha ni Nechao si Joachaz nga iyang igsoon nga lalake, ug gidala siya ngadto sa Egipto.

36:5 Si Joacim may kaluhaan ug lima ka tuig ang panuigon sa pagsugod niya paghari; ug siya naghari sulod sa napulo ug usa ka tuig sa Jerusalem: ug iyang gihimo kadtong dautan sa mga mata ni Jehova nga iyang Dios.

36:6 Batok kaniya miabut si Nabucodonosor nga hari sa Babilonia, ug gigapus siya sa mga talikala, aron dad-on siya ngadto sa Babilonia.

36:7 Si Nabucodonosor usab midala sa mga sudlanan sa balay ni Jehova ngadto sa Babilonia, ug gibutang kini didto sa iyang templo sa Babilonia.

36:8 Karon ang nanghibilin nga mga buhat ni Joacim, ug ang iyang mga dulumtanan nga iyang nahimo, ug kadtong nakita diha kaniya, ania karon, sila nanghisulat sa basahon sa mga hari sa Israel ug sa Juda; ug si Joachin nga iyang anak nga lalake naghari ilis kaniya.

36:9 Si Joachin may walo ka tuig ang panuigon sa pagsugod niya paghari; ug siya naghari sulod sa totolo ka bulan ug napulo ka adlaw sa Jerusalem: ug iyang gibuhat kadtong dautan sa mga mata ni Jehova.

36:10 Ug sa pagkasumad nga tuig si hari Nabucodonosor nagpaadto, ug gidala siya ngadto sa Babilonia, uban ang mga matahum nga sudlanan sa balay ni Jehova, ug gihimo si Sedechias nga iyang igsoon nga lalake nga hari ibabaw sa Juda ug Jerusalem.

36:11  Si Sedechias may kaluhaan ug usa ka tuig ang panuigon sa pagsugod niya paghari; ug siya naghari sulod sa napulo ug usa ka tuig sa Jerusalem:

36:12 Ug iyang gihimo kadtong dautan sa mga mata ni Jehova nga iyang Dios; siya wala magmapainubsanon sa iyang kaugalingon sa atubangan ni Jeremias nga manalagna nga namulong gikan sa baba ni Jehova.

36:13 Ug siya usab misukol batok kang Nabucodonosor nga hari, nga nagpapanumpa kaniya pinaagi sa Dios: apan nga gipatikig niya ang iyang liog, ug gipagahi ang iyang kasingkasing batok sa pagbalik ngadto kang Jehova, ang Dios sa Israel.

36:14 Labut pa, ang tanan nga mga pangulo sa mga sacerdote, ug ang katawohan, nanaglapas sa hilabihan uyamut sunod sa tanan nga mga dulumtanan sa mga nasud; ug ilang gihugawan ang balay ni Jehova nga iyang gibalaan sa Jerusalem.

36:15 Ug si Jehova, ang Dios sa ilang mga amahan, nagpaadto kanila pinaagi sa iyang mga sulogoon, nga mingbangon pagsayo ug nagpadala, tungod kay siya may kalooy sa iyang katawohan, ug sa iyang dapit nga puloy-anan.

36:16 Apan ilang gibiaybiay ang mga sulogoon sa Dios, ug gitamay ang iyang mga pulong, ug nagpanamastamas sa iyang mga manalagna, hangtud nga ang kaligutgut ni Jehova misilaub batok sa iyang katawohan, hangtud nga dili na matabang.

36:17 Busa iyang gipadala kanila ang hari sa mga Caldeahanon, nga mipatay sa ilang mga batan-ong lalake pinaagi sa pinuti diha sa sulod sa balay sa ilang balaang puloy-anan, ug walay kalooy sa batan-ong lalake kun sa ulay, tigulang nga tawo kun ubanon nga ulo: iyang gitugyan silang tanan ngadto sa iyang kamot.

36:18 Ug gidala ang tanang mga sudlanan sa balay sa Dios, dagku ug gagmay, ug ang mga bahandi sa balay ni Jehova, ug ang mga bahandi sa hari, ug sa iyang mga principe, ngatanan kini iyang gidala ngadto sa Babilonia.

36:19 Ug ilang gisunog ang balay sa Dios, ug gigun-ob ang kuta sa Jerusalem, ug gisunog ang tanan nga mga palacio niana sa kalayo, ug gigun-ob ang tanang mga matahum nga sudlanan didto.








1







Title:Pilgrimage of the Mindanao Bishops to the Holy Land in Preparation for the Great Jubilee, 1966 (2)
Nganlan kining maong pag-ampo nga A ang paghilak sa mga Judio tungod kay nagun-ob man ang ilang Templo. Ug mao nga kini ginganlan ug A Ang Bungbong nga Hilakanan. Apan karon dili na kaayo kini nila nganlan ug ingon niini ug nganlan na lamang ug A Ang Bungbong sa Kasadpan.
Karon kay Sabado man, bisan ug sayo pa aduna nay daghang mga nag-ampo. Ang paagi sa pag-ampo sa mga Judio mao nga mga lalaki lamang ang makasulod sa ampoanan; ang mga babaye maglain. Kon duna na lamay bisag napulo ka lalaki mahimo na kini nga usa ka pundok sa pag-ampo o liturhiya, sama ug GSK.
Karong adlawa daghan na ang mga pundok-pundok sa mga lalaki. Nagbasa sila sa Torah nga gibutang sa Sudlanan nga mora ug Tabernakulo. Mag-alirong niini ang mga lalaki ug adunay mora ug Rabi nga mangulo sa pag-ampo. Atong malarawan ang pagkawala sa Ginoo sulod sa Templo kay daghan man ang mga batang lalaki ang nagdagandagan. Sa laing bahin sa Bungbong didto ang mga babaye; malarawan usab nato nga si Maria uban sa mga babaye didto sa Karaang Templo.
<b>Ang Lingin nga Atop sa Bato</b>
Ibabaw sa Bungbong nga Hilakanan mao ang salog sa karaan nga Templo nga gihimo ni Hari Herodes. Apan giguba kining maong Templo sa mga Romano sa tuig 70. Ang nahabilin na lamang mao ang patag nga mao na karon ang salog sa duha ka dagkong bilding: usa ka mosque ug ang Lingin nga Atop sa Bato.
Gipanag-iya kini sa mga pangulo sa relihiyon nga Islam ug walay mga Judio nga makaanhi dinhi, gawas kon magtakuban. Ang mosque gigamit lang gihapon sa mga Muslim.
Ang Lingin nga Atop sa Bato gihimo sa mga tuig 700. Kini tungod kay giingon nga si Propeta Mohamad adunay panan-awon diin gidawat niya ang Koran gikan ni Allah ibabaw sa usa ka bukid. Wala siya mismo mosulti hain kining maong bukid ug wala gani tingale makaanhi si Mohamad. Apan usa sa iyang mga manununod nga maayo kaayo mohimo ug mga bilding, nagtuo nga kining bukid mao ang Moriah, nga nahimutang sa Jerusalen diin isakripisyo unta ni Abraham ang iyang anak nga si Isaac.
Gituohan usab nga gikan niining bukira mao ang gipanukaran ni Mohamad sa iyang paglupad ngadto sa langit.
Sa naglakaw ang panahon sa mga patriarka, gihimo duol niining maong bukid sa Moriah ang Templo ni Salomon. Ingon man ang Templo ni Esdras ug Nehemias ug ang kang Herodes. Pulos kini nangaguba.
Tungod kay giabunohan ug gipatag man ni Herodes ang salog sa Templo, ang kinatumyan niining bukid sa Moriah duol na lang kaayo sa sa log sa yuta. Human matuohi nga kining bukid sa Moriah mao ang bukid diin nadawat ni Propeta Mohamad ang Koran,kini gihimoan ug Lingin nga Atop sa mga manununod ni Mohamad ug mao nga balaan kini alang sa mga Muslim.
Misulod kami niining maong Lingin nga Atop ug ang makita sa sulod mao lamang ang Buhing Bato sa tumoy sa Bukid sa Moriah, bato nga dili maguba bisan sa kusog kaayo nga linog. Sa pagsud-ong nako niining maong buhing bato, nakahinumdom ako sa mga pulong sa Ginoo ngadto kang Pedro nga himuon niya ang iyang simbahan kansang sukaranan mao ang bato nga mao si Pedro.
Mao ra kini ang sulod sa Lingin nga Atop sa Bato. Sa among pagsulod gipahubo ang among mga sapatos. Wala kami tuguti sa pagkuha ug mga retrato didto sa sulod. Balaan kining dapita alang sa mga Arabo ug alang usab sa mga Judio kay dinhi man maghimo ug sakripisyo si Abraham. Nga mahibalik kini ngadto sa mga Judio ug nga makahimo sila ug laing templo nagkinahanglan ug milagro o gubat hangtod sa kamatayon sa tanan sa pikas ug pikas, lalaki, babaye ug mga bata.
<b>Ang Simbahan ni Santa Ana</b>
Gikan sa Lingin nga Atop sa Bato miadto kami sa Simbahan ni Santa Ana. Gipasidan-an kami sa pagbantay kay dinhing dapita, ang dapit sa mga Arabo, daghan ang mga mangunguot.
Misulod kami sa usa ka mora= g monasterio. Ang kahabugon niining dapita may mga 50 ka metros na ang gitas-on kay sa panahon sa atong Ginoo. Gituohan nga dinhing dapita siya hukmi sa kamatayon ug dinhi magsugod ang iyang pagpas-an sa krus. Ug mao nga ang maghimo ug Via Crucis karon paingon sa nahimutangan sa Kalbaryo maglugsong imbis magsagka.
Gituohan nga ang Simbahan ni Santa Ana nahimutang sa gipuy-an ni Santa Ana ug San Joakin, ang mga ginikanan ni Maria. Gituohan usab nga didto matawo si Maria. Ang among pagduaw niining dapita, nindot kay ugmang adlawa mao man ang paghadom sa Adlawng Natawhan ni Maria.
Kining Simbahana mao na lamang ang nahabilin sa mga gihimo sa mga Crusaders. Maayong pagkahimo ug nindot ug A acoustics. Didto sa sulod nanganta kami sa A O Maria, Rayna sa Pilipinas ug nanaog kami sa dapit diin gituohan nga natawo si Maria.
<b>Ang Kapilya sa Paghampak sa Ginoo ug Pagpurongpurong</b>
Kining duha ka kapilya gihimo duol sa dapit diin hukmi ni Pilato sa kamatayon ang Ginoo. Nahimutang kini sa <i>Fortress Antonia</i> nga gihimo ni Herodes pahinungod kang Markos Antonius aron siya mahigala sa mga Romanhon. Dinhi mamuyo ang mga sundalo sa mga Romanhon aron gikan dinhi makita nila ang mga Judio nga nag-ampo sa Templo.
Duol sa Jerualen may kahoy nga ang sanga daghan ug mga tunok ug tagurha ka matang: usa paingon diritso sa itaas, ang ikaduha mora ug tag?nga nagkaw-it. Gituohan nga gikan niining maong kahoy naghimo ug purongpurong nga tunukon ang mga sundalo ni Pilato.
<b>Ang Litostrotos</b>
Sumala sa Ebanghelyo ni San Juan milingkod si Pilato sa Agianan nga gipatagan ug mga bato (Litostrotos) aron sa paghukom sa Ginoo. Sa among paghimo sa Via Crucis, human sa ikaduha nga estasyon, misulod kami dinhi aron sa pagtan-aw niining maong Hukmanan ni Pilato.
<b>Ang Via Crucis</b>
Gisugdan namo ang Via Crucis gikan sa Kapilya sa Hampakanan. Nagpulipuli kami pagbungat sa mga pamalandong ug sa pagpas-an sa Krus. Usa kini ka krus nga mapas-an sa usa ka tawo. Apan ang mga gulanggulang na kinahangalan matabangan ug lain. Ang mobungat sa pamalandong mao ang sunod nga mopas-an. Ikaduhang mipas-an si Obispo Bataclan; may nag<i>video</i> sa iyang pagpas-an. Ako ang Ikalima: <i>si Simon nga taga Cirene mitabang pagpas-an sa Krus.</i>
Ang Via Crucis miagi sa ordinaryong dalan nga puno sa mga tindahan sa mga Muslim. Saba ug daghan ang namaligya ug mga souvenirs. Daghan usab ang mamugos nga manguha ug larawan nga ila unyang ibaligya nga pinugos kanamo. Apan wala kini namo baliha kay usa man ka pagsimba ang among pagsunod sa tunob sa Ginoo nga nagpas-an sa Krus.
Tungod sa kagahob sa dalan, malarawan ang pagpas-an sa krus sa Ginoo diin daghan tingale ang mibiaybiay kaniya. Bisan tinuod ug mora ug naglain ang lawas nako, apan wala man ako kapuya. Mora ug ug gitabangan ako sa Ginoo sa pagpas-an sa krus.
Sa ikanapulog duha nga estayon, misaka kami sa Kalbaryo nga karon mora ug dili na bukid kay lagi ang yuta naisa man sa paglabay sa panahon. Didto gihagkan nako ang gituohan nga namatyan sa Ginoo. Ang Kadaugan sa Krus. Nahinumdom ako sa Patron sa Misamis: Nuestra Se? del Triunfo de la Cruz.
Nanaog kami gikan sa Kalbaryo ngadto sa Lubnganan, ang mao gihapong dapit nga una namo nga gibisitahan ug gimisahan (kagahapon lang?) sulod sa Simbahan sa Balaan nga Lubnganan.
Nanganaog kami sa dapit diin gituohan nga nakaplagan ni Santa Helena ang tinuod nga Krus. Sa among pagsaka, nakita namo ang liki sa bato nga gituohan nahitabo sa pag-uyog sa yuta sa pagkamatay sa Ginoo. Lain usab nga gituohan mao nga dinhi ilubong si Adan, ug nga sa pagkamatay sa Ginoo una siya nga gipagawas sa lubnganan agi sa liki sa bato ug gidala sa Ginoo ngadto sa langit.
Gikan dinhi nangadto kami sa usa ka <i>shop</i> aron sa pagpamalit ug mga <i>souvenirs</i>. Ug human niini nganagdto sa usa ka restauran nga nahimutang duol sa Lawak sa Itaas diin kami nangaon.
<b>Ang Museo sa mga Sinulat sa Kumran</b>
Human sa paniudto nangadto kami sa Museo diin anaa ang usa ra ka butang: ang mga Sinulat sa Kumran. Mga sinulat kini sa mga <i>Essenes</i> nga nagpuyo duol sa Dagat nga Patay diin nila dad-a ang mga Sinulat sa Balaang Kasulatan aron dili maapil sa mga paggun-ob sa mga Romanhon nga nagsugod sa mga tuig 66. Nakit-an kini sa usa ka bata sa langob sa Kumran. Wala siya mahibalo sa bili niini ug gibaligya lang niya ug gamay kaayo. Nakit-an kini sa usa ka makinaadmanon.
Ilang gikalot ang langob sa Kumran ug nakita-an ang mga Sinulat nga mora ug mga orihinal gayod, sama sa kang Propeta Isaias. Walay kalainan kini sa laing mga bersion nga anaa karon.
Ug gihimoan kini niining maong dako kaayo nga Museo.
<b>Misa sa Simbahan sa Gethsemani</b>
Nangadto kami sa Simbahan sa Gethsemani nga amo na nga nasudlan kagahapon ug misaulog sa Misa. Nangulo sa kasaulogan si Obispo Amantillo. Nanganta kami ug mga awit nga bisaya, inglis, ug tagalog. Dunay daghang mga turista ug mga pilgrims nga nanambong sa Misa.
<b>Ang Simbahan ni San Pedro sa Pagtuktugaok sa Manok</b>
Gikan sa Gethsemani nangadto kami sa gituohang Balay ni Caiphas diin dad-a ang Ginoo human siya dakpa sa tanaman sa Gethsemani. Didto sumala sa Ebanghelyo gisundan siya ni Juan ug ni Pedro ug gilimdan siya ni Pedro dayon nga tuktugaok sa Manok.
Sa nanglabay ang panhon gihimoan kini ug Simbahan nga ginganlan ug Simbahan ni San Pedro sa Pagtuktugaok sa Manok. Ubos niining maong Simbahan adunay sapa kaniadto nga mao ang tinubdan sa tubig alang sa Jerusalen. Nahubsan na kini karon.
Gikan dinhi namauli kami sa hotel. Namahulay ang kadaghanan kay karong gabii adunay Cultural Show. Wala ako moadto kay mopahulay lang ako alang sa mga buhatunon ugma.
<b>Septiembre 8</b>
<b>Ang Simbahan sa Pagduaw ni Maria kang Santa Isabel</b>
Sayo sa buntag human sa pamahaw nanakay kami sa bus paingon sa lungsod sa Ain Karim ang dapit diin nagpuyo sila si Zacarias ug Isabel ang nahimo nga ginikanan ni San Juan Bautista. Nalimtan nako ang akong pitaka sa hotel ug mao nga namaylo na lang ko ug $30 gikan ni Monsenyor Bataclan alang sa paniudto.
Ang Ain Karim anaa mahimutang sa mga bungtod-bungtod duol sa Jerusalen sa giingon kaniadto nga yuta sa Judea. Gikan sa ubos nga naabtan sa bus nanungas kami sa dapit diin buhata ang simbahan. Habog kaayo ang among gilaktan ug dali ra kaayo nga naghangos ang tanan. Nalarawan nako ang gibati ni Maria nga sa pagduaw niya kang Santa Isabel may mga tulo na ka bulan nga nagsabak.
Adunay duha ka simbahan, usa gitag-iyahan sa mga katoliko ug ang ikaduha sa mga Ortodoxo. Domingo karong adlawa ug adlaw nga natawhan ni Maria. Apan ang misa nga among gisaulog gumikan sa pribilehiyo sa mga simbahan sa mga balaang dapit misa sa Pagduaw.
Nangulo sa Misa si Monseyor Bataclan nga gitaliwad-an ni Monsenyor Patricio Alo ug nako. Bisan mga Cebuano kami ang mga kanta tagalog ug iningles. Sama sa naandan taastaas apan undanon ang homilia ni Monsenyor Bataclan; wala namo tuguti nga mosulti si Pat Alo kay gabhian unya mi.
<b>Ang Dagat nga Patay</b>
Human sa Ain Karim nangadto kami paingon sa silangan nga bahin sa Jerusalen sa dalan paingon sa Jerico. Makita dayon nga naglugsong ang dalan gikan sa Jerusalen nga may 800 metros ang gitas-on ibabaw sa gitas-on sa dagat. Ang Dagat nga Patay mubo pa kay sa gitas-on sa dagat.
Ang palibot sa dalan pulos kamingawan ug awaaw. Hapit pulos yuta ug bato nga wala maulani sulod sa dugay na nga panahon ug busa uga kaayo. May mga kanding nga ambot giunsa pagkabuhi niining dapita nga gibantayan sa mga Arabo nga ginganlan ug Bedouin. Ang mga gunahon pulos mora ug gisunog sa adlaw.
Mao kini ang dalan nga gihisgutan sa usa ka sambingay sa Ebanghelyo nga gilaktan sa usa ka Israelita gikan sa Jerusalen ngadto sa Jeriko ug nahulog sa mga kamot sa mga kawatan. Ang pangutana mao nganong nag-inusara man sad to siya nga pagkamingaw ning dalana.
Nakita namo ang bukid nga gituohan maoy dapit nga namtyan ni Moises (Mt<pd>.</pd> Nebo). Aduna nay mosque karon didto bisan ug wala kaayoy mga tawo.








5







Title:Lucas (10)
   <lbl>44</lbl> Ug pit-on ka nila sa yuta uban ang imong mga anak, ug walay mahibiling bato diha nimo kay wala ka man masayod sa adlaw sa pagduaw sa imong Diyos." 
   <lbl>45</lbl> Misulod si Jesus sa hawanan sa Templo ug gipalayas ang naninda. <lbl>46</lbl> Miingon siya: "Nasulat: Ang akong balay, balay sa pag-ampo, apan inyong gihimo nga tagboanan sa mga kawatan!" 
   <lbl>47</lbl> Nanudlo si Jesus sa Templo adlaw-adlaw, ug naninguha pagpatay niya ang mga pangulong pari ug magtutudlo sa Balaod, lakip ang mga magulang sa lungsod. <lbl>48</lbl> Apan wala silay mahimo, kay matinud-anong namati niya ang tibuok katawhan. 
   
   <b><lbl>20</lbl></b> <lbl>1</lbl> Usa ana ka adlaw, nagtudlo si Jesus sa mga tawo didto sa Templo. Giwali niya ang maayong balita. Nanuol ang mga pangulong pari, ang mga magtutudlo sa balaod ug ang mga magulang. <lbl>2</lbl> Nangutana sila: "Sultihi mi, unsay imong awtoridad sa pagbuhat ining mga butanga? Ug kinsay naghatag?" 
   <lbl>3</lbl> Mitubag si Jesus: "Mangutana pod ko: <lbl>4</lbl> sa langit ba gikan ang bunyag ni Juan o sa tawo?" <lbl>5</lbl> Nahunahunaan nila: "Kon motubag ta nga gikan sa langit, makaingon siya: 'Nganong wala mo manoo?' <lbl>6</lbl> Ug kon moingon pod ta nga sa tawo, batohon ta sa tibuok katawhan, kay nagtoo sila nga propeta si Juan." <lbl>7</lbl> Busa, miingon sila nga wala sila masayod. 8 Miingon pod si Jesus: "Nan, dili pod ko mosultig unsay akong awtoridad." 
   
   Mga saop nga mamumuno 
   (<lbl>Mc 12:1</lbl>; <lbl>Mt 21:33</lbl>)
   <lbl>9</lbl> Misugod si Jesus pagsugilon sa katawhan ining sambingaya: "Gitamnan sa usa ka tawo ang iyang ubasan ug gipasaopan sa mga mag-uuma. Unya, mipanaw siyag dugaydugay sa layong dapit. 
   <lbl>10</lbl> Sa pag-abot sa panahon, nagpadala siyag sulugoon aron pagdawat sa iyang bahin sa abot. Apan gikulata ni sa mga mag-uuma ug gipapauli nga walay dala. <lbl>11</lbl> Nagpadala na pod ang tag-iya og laing sulugoon, gikulata gihapon ni, gipakaulawan ug gipapauli nga walay dala. <lbl>12</lbl> Ang tag-iya nagpadala sa ikatulong sulugoon nga gisamaran gihapon.
   <lbl>13</lbl> Naghunahuna ang tag-iya sa ubasan: 'Unsay akong buhaton karon? Paadtoon ko ang pinangga kong anak; tahoron na siya.' <lbl>14</lbl> Apan sa pagkakita sa mga mag-uuma sa anak, nagsabut-sabot sila: 'Siya ang manununod; patyon ta siya ug maatoa ang katigayonan.' <lbl>15</lbl> Busa, gipalayas siya sa ubasan ug gipatay. Unsay buhaton karon sa tag-iya sa ubasan? <lbl>16</lbl> Moadto siya ug patyon ang mga mag-uuma ug ihatag sa lain ang ubasan." 
   Sa pagkabati ini, ang ubang pangulo miingon: "Dili unta ni itugot!" <lbl>17</lbl> Gitutokan sila ni Jesus ug giingnan: "Unsay gipasabot sa Kasulatan nga nag-ingon: Ang bato nga gisalikway sa mga magtutukod nahimo nga batong sukaranan. <lbl>18</lbl> Mangapiang ang mahulog gikan ining batoha ug madugmok ang madat-ogan." 
   <lbl>19</lbl> Dakpon unta siya sa mga magtutudlo sa balaod, ug sa mga pangulong pari, apan nahadlok sila sa tagilungsod. Nakita nila nga silay gipasabot ni Jesus sa pasumbingay. <lbl>20</lbl> Busa, nibiya sila ug nangitag laing higayon.
   
   Ang buhis alang ni Cesar 
   (<lbl>Mc 12:13</lbl>; <lbl>Mt 22:15</lbl>)
   Giatngan na pod si Jesus. Nagpadala silag mga espiya nga nagpakaaron-ingnong matinud-anon aron pagbitik ni Jesus sa iyang ipanulti. Sa ingon, ikatugyan siya sa gahom ug sa awtoridad sa gobernador. <lbl>21</lbl> Nangutana sila: "Magtutudlo, nasayod mi nga matinud-anon ka sa imong gisulti ug gitudlo. Dili ka magpadaladala sa uban. Nagtudlo ka sa dalan sa Diyos sumala sa kamatuoran. <lbl>22</lbl> Busa, nagtugot ba ang balaod sa pagbayad og buhis kang Cesar o wala?" 
   <lbl>23</lbl> Nakita ni Jesus ang ilang kamalimbongon. Miingon siya: <lbl>24</lbl> "Pakit-a kog usa ka denaryo. Kinsay nahulagway dinhi, ug kinsa siya?" Mitubag sila: "Si Cesar." <lbl>25</lbl> Busa, miingon siya: "Ihatag kang Cesar ang iya ni Cesar, ug sa Diyos ang sa Diyos." 
   <lbl>26</lbl> Napakyas sila sa pagbitik niya atubangan sa katawhan ug nakugang pa sa iyang tubag busa, nahilom sila. 
   
   Ang pagkabanhaw sa patay
   (<lbl>Mc 12:18</lbl>)
   <lbl>• 27</lbl> Unya, nanuol ang mga Sadduceo nga wala motoo sa pagkabanhaw. <lbl>28</lbl> Nangutana sila: "Magtutudlo, nagsulat si Moises: 'kon may lalaking minyo nga mamatay nga walay anak, kinahanglang minyoan sa igsoon ang byuda aron makaanak alang sa namatay. <lbl>29</lbl> Karon, may pito ka magsoong lalaki. Nangasawa ang panganay ug namatay nga walay anak. <lbl>30</lbl> Gipangasawa ang byuda sa ikaduha nga namatay sab nga walay anak. <lbl>31</lbl> Ang ikatulo na sab, apan wala gihapoy anak, hangtod sa ikapito. Nangamatay sila <lbl>32</lbl> ug sa kaulahian namatay pod ang babaye. <lbl>33</lbl> Sa pagkabanhaw, kinsay ilhong bana nga naasawa man siya sa pito?" 
   <lbl>34</lbl> Mitubag si Jesus: "Nagminyoay ang mga tawo ining kalibotana, lalaki o babaye. <lbl>35</lbl> Apan dili na kon moabot sila sa laing kinabuhi ug mabanhaw sa mga patay, lalaki siya o babaye; <lbl>36</lbl> ug dili na pod mamatay. Pareho na sila sa mga anghel, mga anak sa Diyos nga mibanhaw nila. 
   <lbl>37</lbl> Mabanhaw gyod ang mga minatay. Nagpadayag ini bisan si Moises didto sa sampinit dihang gitawag niyang Ginoo ang Diyos ni Abraham, Diyos ni Isaac, ug Diyos ni Jacob, <lbl>38</lbl> dili siya Diyos sa mga patay kondili, sa mga buhi kay ang tanan nabuhi alang niya." 
   <lbl>39</lbl> Namulong ang pipila ka magtutudlo sa Balaod: "Magtutudlo, husto ang imong gisulti." <lbl>40</lbl> Sukad adto wala nay nangahas pagpangutana niya. <lbl>41</lbl> Miingon si Jesus: "Nganong giingon man nga anak ni David ang Mesiyas? <lbl>42</lbl> Si David mismo miingon sa Basahon sa mga Salmo: 'Ang Ginoo namulong sa akong Ginoo: Lingkod sa akong tuo <lbl>43</lbl> hangtod nga ibutang ko ang imong mga kaaway ilawom sa imong tiil. <lbl>44</lbl> Kon gitawag siya ni David nga Ginoo, giunsa man siya pagkaanak ni David?"
   <lbl>• 45</lbl> Unya, atubangan sa tibuok katawhan giingnan ni Jesus ang iyang mga tinun-an: <lbl>46</lbl> "Pagmatngon mo sa mga magtutudlo sa Balaod nga ganahang molakaw nga tag-as og sinina, yukboan sa mga tawo sa mga plasa ug hatagan sa unang mga lugar sa kombira ug sinagoga; <lbl>47</lbl> nga nanglamoy sa mga balay sa mga byuda ug nagpasundayag sa tag-as kaayong mga pag-ampo. Dako silag silot." 
   
   Ang halad sa byuda 
   (<lbl>Mc 12:41</lbl>)
   <b><lbl>21</lbl></b> <lbl>1</lbl> Mianinaw si Jesus ug nakita niya ang mga dato nga nanghulog og mga halad sa panudlanan. <lbl>2</lbl> Nakita sab niya ang kabos nga byuda nga nagbutang og duha ka dako. <lbl>3</lbl> Busa, miingon siya: "Sa pagkatinuod ingnon tamo, nakahalad kining kabos nga byuda og labaw kay kanilang tanan. <lbl>4</lbl> Kini sila nanghalad sa Diyos gikan sa kabuhong, samtang ang kabos nga byuda naghalad gikan sa kawad-on, sa kinatibuk-an sa iyang panginabuhi." 
   
   Paglumpag sa Jerusalem 
   (<lbl>Mc 13:1</lbl>; <lbl>Mt 24:1</lbl>)
   <lbl>• 5</lbl> Samtang nagkulokabildo ang pipila mahitungod sa Templo, giunsa ni pagdayandayan sa mahalong mga bato ug mga gasa, miingon si Jesus: <lbl>6</lbl> "Moabot ang panahon nga walay ibilin nga bato ibabaw sa lain sa inyong makita. Lumpagon ang tanan. <lbl>7</lbl> Nangutana sila: "Magtutudlo, kanus-a ni mahitabo ug unsay mga timailhan?" 
   <lbl>8</lbl> Mitubag si Jesus: "Pagmatngon; ayawg palingla. Daghan ang mogamit sa akong ngalan sa pag-ingon: 'Ako ang Mesiyas; ako siya,' ug 'Nagkaduol na ang panahon.' Ayaw silag sunda. <lbl>9</lbl> Kon balitaan na mo sa mga gubat ug kagubot, ayawg kalisang; mahitabo ni pag-una, apan layo pa ang kataposan." 
   <lbl>10</lbl> Miingon siya: "Makiggubat ang mga nasod batok sa lain, ang gingharian batok sa gingharian. <lbl>11</lbl> Maglinog og kusog sa daghang dapit, dunay gutom, may makalilisang nga mga butang ug dagkong katingalahan sa langit. <lbl>12</lbl> Apan sa dili pa ni mahitabo, dakpon mo ug lutoson; itugyan mo sa mga sinagoga, dad-on sa mga prisohan ug paatubangon sa mga hari ug gobernador tungod sa akong ngalan <lbl>13</lbl> aron makasaksi mo nako. 
   <lbl>14</lbl> Itanom ni sa inyong hunahuna aron dili mo mabalaka sa inyong itubag, 15</lbl> kay hatagan tamo sa baba ug sa kinaadman nga dili masagubang o matubag sa inyong kaaway. 
   <lbl>16</lbl> Magluib ninyo ang ginikanan, mga igsoon, paryenti ug higala, ug patyon ang pipila. <lbl>17</lbl> Kasilagan mo sa tanan tungod sa akong ngalan. <lbl>18</lbl> Apan dili maunsa ang bisag usa ka buhok sa inyong ulo. <lbl>19</lbl> Pabilin mong lig-on sa ingon, maluwas mo. 
   <lbl>20</lbl> Kon makita ninyo nga gilibotan na sa mga sundalo ang Jerusalem, hibaw-i nga miabot na ang pagkapukan ini. <lbl>21</lbl> Hinunoa, paikyasa sa kabukiran ang naa sa Juda; papahawaa ang naa sa syudad ug ayawg pabalika ang naa sa bukid. 
   <lbl>22</lbl> Kay mao ni ang mga adlaw sa panimalos aron matuman ang naa sa kasulatan. <lbl>23</lbl> Alaot ang mga mabdos o inahan nga nagpasuso anang adlawa. Hilabihan ang kaalaot nga modangat sa kayutaan ug ang kapungot nga mahiagoman ining nasora. <lbl>24</lbl> Mangamatay sila sa pinuti, dad-ong bihag sa laing nasod. Yatakyatakan sa mga nasod nga pagano ang Jerusalem hangtod sa kataposan, sa gitagal nilang panahon. 
   
   Ang pag-abot sa anak sa tawo 
   <lbl>25</lbl> Dunay mga timailhan sa adlaw, sa bulan ug sa mga bitoon. Sa yuta mangurog ang mga nasod sa kalisang. Modahunog ang dagat ug ang mga balod. <lbl>26</lbl> Makuyapan ang mga tawo sa kahadlok ug kabalaka sa mahiagoman sa kalibotan, kay mangurog ang mga pwersa sa tibuok uniberso. <lbl>27</lbl> Unya, makita ang Anak sa Tawo nga magsingabot sa kapanganoran uban sa gahom ug sa dakong himaya. 
   
   Mga timailhan sa panahon 
   <lbl>28</lbl> "Kon mosugod na pagkatuman kining unang mga hitabo, barog mo ug hangad, kay nagkaduol na ang kaluwasan." <lbl>29</lbl> Midugang si Jesus ining panag-ingnan: "Tan-awa ang igera ug ang tanang kahoy. <lbl>30</lbl> Kon manahon, nasayod mo nga hapit na ang ting-init. <lbl>31</lbl> Sa ingon, kon inyo ning mamatikdan, hibaw-i nga duol na ang Gingharian sa Diyos. <lbl>32</lbl> Sa pagkatinuod ingnon tamo nga dili molabay kining kaliwatana hangtod nga matuman ang tanan. <lbl>33</lbl> Mahanaw ang langit ug yuta, apan dili makawang ang akong mga pulong. 
   <lbl>• 34</lbl> Pag-amping nga dili mo mapuno sa mga bisyo, paghuboghubog ug kabalaka sa kinabuhi aron andam mo anang adlawa. <lbl>35</lbl> Mahulog ni nga sama sa lit-ag sa tanan nga naa sa yuta. <lbl>36</lbl> Busa, pagtukaw kanunay ug pag-ampo aron maandam mo ug malikay ining tanang panghitabo unya, makaatubang sa Anak sa Tawo." 
   <lbl>37</lbl> Nanudlo si Jesus sa Templo sa adlaw; sa gabii molakaw siya ug mopalabay sa kagabhion sa Bukid sa mga Olibo. <lbl>38</lbl> Sayo sa buntag ang tibuok katawhan moadto sa Templo aron pagpamati niya. 
   
   Ang laraw batok ni Jesus 
   (<lbl>Mc 14:1</lbl>; <lbl>Mt 26:1</lbl>)
   </b><lbl>22</lbl></b> <lbl>1</lbl> Duol na ang Pangilin sa Pan nga Walay Patubo nga gitawag og Pasko sa Pagsaylo. <lbl>2</lbl> Nangitag paagi ang mga pangulong pari ug magtutudlo sa Balaod pagpatay ni Jesus, kay nahadlok sila sa katawhan. <lbl>3</lbl> Unya, giyawaan si Judas nga ginganlag Iskariote, usa sa 12. <lbl>4</lbl> Milakaw siya aron pagpakigsabot sa mga pangulong pari ug pangulo sa gwardya sa Templo unsaon pagtugyan si Jesus. <lbl>5</lbl> Nalipay sila ug mihukom paghatag niyag salapi. <lbl>6</lbl> Miuyon siya. Gikan adto, nangita na siyag higayon pagtugyan ni Jesus nga walay laing masayod.
   <lbl>• 7</lbl> Miabot ang Pangilin sa Pan nga Walay Patubo, kanus-a giihaw ang karnero sa Paskwa. <lbl>8</lbl> Gisugo ni Jesus si Pedro ug si Juan: "Lakaw ug andama ang karnero sa Paskwa nga atong kan-on." <lbl>9</lbl> Nangutana sila: "Asa man?" <lbl>10</lbl> Mitubag siya: "Sa pagsulod sa balangay tagboon mog lalaki nga nagpas-ag banga sa tubig. Sunda siya sa balay nga iyang adtoan, <lbl>11</lbl> ug ingna ang tag-iya sa balay: "Buot masayod ang Magtutudlo: Hain ang lawak nga makan-an niya uban sa mga tinun-an sa panihapon sa Paskwa? <lbl>12</lbl> Tudloan mo niya sa dakong kwarto nga sinangkapan. Pangandam didto." <lbl>13</lbl> Nanglakaw sila ug natagboan ang tanan sumala sa giingon ni Jesus; ug ilang giandam ang panihapon. 
   
   Ang kataposan panihapon
   (<lbl>Mc 14:2</lbl>; <lbl>Mt 26:17</lbl>)
   <lbl>• 14</lbl> Sa pag-abot na sa takna, mitambong si Jesus sa lamesa uban sa apostoles, <lbl>15</lbl> ug miingon: "Dako ang akong tinguha sa pagkaon sa panihapon sa Paskwa sa dili pa ko mag-antos. <lbl>16</lbl> Ingnon tamo: dili ko mousab pagkaon ini hangtod nga matuman na ni sa Gingharian sa Diyos." 
   <lbl>17</lbl> Mikuha siya sa kalis, mipasalamat ug miingon: "Dawata ni ug bahinbahina. <lbl>18</lbl> Kay ingnon tamo: dili ko moinom sa bino sa ubas hangtod sa pag-abot sa Gingharian sa Diyos." <lbl>19</lbl> Mikuha pod siyag pan, mipasalamat, mipikas ug mihatag ini nga nag-ingon: "Kini ang akong lawas (nga itugyan kaninyo; buhata ni sa paghandom nako." <lbl>20</lbl> Human sa panihapon, mao sab ang iyang gibuhat sa kalis. Miingon siya: "Kining kalis mao ang bag-ong kasabotan sa akong dugo nga giula alang ninyo). 
<lbl>21</lbl> Ania sa lamesa uban sa akoa ang kamot sa nagbudhi nako.







5







Title:Pilgrimage of the Mindanao Bishops to the Holy Land in Preparation for the Great Jubilee, 1966 (4)
Miabot kami sa Cana sa Galilea diin gihimo ug bino sa Ginoo ang tubig. Dunay kasal nga gihimo didto sa Simbahan sa pag-usab sa tubig, mora= g mga koreano. Nabantog kining simbahana sa mga kasal sa mga parisan sa nagkalainlaing dapit sa kalibotan, ingon man sa mga pag-usab sa panaad sa kasal. Didto sa ubos sa simbahan among gibasa ang Ebanghelyo mahitungod sa pagkausab sa tubig.
Migawas kami ug namalit ug mga <i>souvenirs</i>. Mga arabo ang mga namuyo dinhing mga dapita ug pulos mga Muslim.
<b>Nazareth</b>
Gikan sa Cana duol ra ang Nazareth. Giuna namo pagduaw ang atabay ni Maria. Kini ang ngalan sa atabay sa karaan nga lungsod sa Nazareth ug anhi dinhi magkuhaan sa tubig ang tibuok lungsod. Dinhi tingale magabutay ang mga dalaga ug ulitawo. Usa kini ka simbahan karon sa mga Ortodoxo.
Gikan dinhi nangadto kami sa Kapilya sa Pagpahibalo sa Anghel didto sa balay ni Maria. Usa na kini karon ka simbahan nga nindot pagkahimo. Daghan ang mga <i>pilgrims</i> nga moanhi dinhi kay moduaw sa dapit diin pinaagi sa pagsugot ni Maria sa kabubut-on sa Dios Amahan, sa gahom sa Espiritu Santo iyang gipanamkon ang Dios nga Anak nga nahimong Tawo ug mipuyo uban kanato.
Nangadto kami mismo sa dapit diin gituohan nga milingkod si Maria sa pagpahibalo sa Anghel. <u>Et Verbum Caro <i>Hic</i> Factum Est</u> ang nahisulat didto. Nag-ampo kami sa usa ka decada sa Rosaryo samtang nagbanosbanus kami paghalok sa dapit diin gituohan nga ang Dios nahimong tawo. Human niini nanganta kami sa Salve Regina.
Gikan dinhi nangadto kami sa dapit sa balay ni San Jose ug gipuy-an sa Balaan nga Banay. Ibabaw kini ug diutay sa balay ni Maria, ug maingon nato nga silingan ra diay sila. Nagtigom kami sa dapit nga gituohan nga mao ang pandayanan ni San Jose ug sa silong niini didto ang balay sa Balaan nga Banay. Gamay ra kaayo, apan gituohan nga dinhi magpalabay ang Ginoo sa kinadaghanan sa iyang mga tuig usa pa siya molakaw aron magpabunyag, magwali, ug magpili sa iyang mga sumusunod.
Nangadto kami sa sinagoga diin magwali ang Ginoo sumala sa Ebanghelyo ni San Lucas, kapitulo 4, nga karon usa na ka simbahan sa mga ortodoxo. Tungod kay Jesus man ang akong ngalan, ako ang gipabasa sa Ebanghelyo nga naglingkod sa usa silya nga gituohan nga maoy gilingkoran sa Ginoo.
Giduaw namo ang duha ka madre nga Carmelita nga mga pilipino sa ilang monasteryo. Pagbiya namo sa Nazareth makita kaayo ang bungtod nga nagdung-aw sa patag diin ihulog unta sa mga Judio ang Ginoo kay wala sila makagusto sa iyang giwali sa sinagoga.
Padayon kami sa pagsakay sa bus diin nagsige ug kanta si Obispo Bataclan sa A Si Jes? Naniudto kami sa usa ka restauran.
<b>Tabor</b>
Gikan sa restauran nangadto kami sa Bungtod sa Tabor nga gituohan maoy dapit diin nausab ang panagway sa Ginoo nga nagkauban nila ni Elias ug Moises. Taas-taas kini nga bungtod sama sa Malindang ug dili maabtan sa bus nga among gisakyan. Mao nga nagtaxi na lang kami paingon didto.
Gikan niining taas nga dapit antaw kaayo nga makita ang patag sa Jezreel o Esdraelon nga gitawag usab ug Patag sa Meggido. Dinhi gikan ang pulong Armagiddon kay gituohan nga dinhi niining maong patag himuon ang katapusang bugno sa maayo ug sa dautan.
Didto sa ibabaw sa bukid anaay nindot kaayo nga simbahan. Nahimutang kini sa dapit nga gituohan mao gayoy nausban sa panagway sa Ginoo uban nila ni Pedro, Juan ug Santiago. Nagmisa kami didto. Ug gigtulog kaayo ako sama sa mga Apostoles.
<b>Naim</b>
Gikan sa Tabor, nangadto kami sa Naim, usa ka gamay nga lungsod nga pulos arabo nga muslim ang nanimuyo. Dihay mga bata nga nagpakilimos nga gikasab-an sa ilang magulang ug edad kay nagsamoksamok lang kanamo. Sama sa mga bata nga makita nato sa Roxas Boulevard nga magpakilimos. Nanulod kami sa Kapilya nga gihimo sa dapit diin gihimo ang milagro sa pagpabanhaw sa anak sa Biyuda sa Naim.
Ang nagbantay niining maong kapilya usa ka Muslim ug nangayo kanamo ug limos. Ang mga bata nagpadayon pagpangayo kanamo ug limos apan nanakay kami sa bus. Mibabay sila kanamo.
<b>Bungtod sa Pagbulahan</b>
Gikan sa Naim namauli kami sa Tiberias. Apan sa wala pa kami moabot didto misimang kami ug niadto pag-usab sa Bungtod sa Pagbulahan. Dinhi, gisirhan na ang simbahan, apan sa gawas naghimo kami ug katapusang mga pamalandong sa among <i>pilgrimage</i> kay ugmang adlawa mao na man ang among pag-adto sa airport padulong sa Roma. Nag-ampo kami ug human niini namauli sa hotel tapos mamalit ug katapusang mga <i>souvenirs</i>.
<b>Septiembre 12</b>
<b>Carmel</b>
Human sa pamahaw, nanakay kami sa bus dala na ang mga maleta kay modiretso na man kami sa Tugpahanan sa aeroplano sa Tel Aviv paingon sa Roma. Gikan sa Tiberias mipanaw kami paingon sa kasadpan ug naagian lang gihapon namo ang among giagian kagahapon apan mideretso kami sa Dagat sa Mediteraneo.
Miabot kami sa siyudad sa Haifa, kilid sa Bukid sa Carmelo. Duol sa Haifa misaka ang Bus ngadto sa Monasterio sa mga <i>Carmelite Fathers</i> as Bukid sa Carmelo. Nagmisa kami dinhi ug nanguha ug pipila ka mga retrato. Nagpalit sab kami ug mga souvenirs. Ang gibaligya ug tag dose dolares sa mga arabo didto sa among mga naagian gibaligya lang dinhi ug mga tag 6 dolares ug kon mopalit ka ug upat ka buok, mobayad ka lang ug 20 dolares. Abtik gyod ning mga arabo.
<b>Cesarea sa Daplin sa Mediteraneo</b>
Gikan sa Carmel nangadto kami sa Cesarea. Ang dalan pareho sa gikan sa Ozamiz ngadto sa Oroquieta. Sa pikas kilid anaa ang kabukiran sa Carmelo sama sa Malindang ug sa pikas kilid ang dagat. Ang dapit nga gitaliwad-an sa dalan ug sa bukid anaa ang mga tanom nga nagkalainlain.
Ang dakbayan sa Cesarea usa ka karaan nga siyudad nga gihimo ni Hari Herodes ang Bantugan. Gihimo kini niya isip ulohan sa iyang gingharian nga gihatag kaniya nga iyang pagadumalahon sa mga Romanhon. Makita pa karon ang nahabilin sa <i>amphiteater</i> ug karaan nga dalan. Dinhi makaplagi ang usa ka sinulat sa haligi nga naghisgot kang Pilato.
<b>Tel Aviv</b>
Human maniudto nangadto kami sa Tugpahanan sa Aeroplano sa Tel Aviv. Daan na kaming gipahimatngonan nga estrikto kaayo ang seguridad sa tugpahanan. Kinahanglan nga tua na kami tulo ka oras sa dili pa molupad ang aeroplano. Sa bus akong gibasa alang sa tanan ang gikan sa Isaias 2 nga naghisgot sa kahulogan sa Jerusalen isip among panapos nga pamalandong ug pag-ampo.









3







Title:Religious Text (2)
Imo na bang nahatagan ug panahon sa paghuna-huna kung kinsa gayud si JesuCristo?
Imo na bang nahatagan ug panahon sa paghuna-huna kung kinsa gayud si JesuCristo?
<b>Kinsa si Jesus?</b> 
Kinsa si Jesus nga taga Nasaret? Ang imong tubag ni ining pangutanaha adunay dakong epekto sa imong kinabuhi diri sa kalibutan ug sa kinabuhing umaabot.
<b>Upat Ka Espirituhanong Lagda</b>
Asa ka magsugod? Kining nga libreta magahatag kin imo ug simple nga pamaagi kung unsaon nimo pagdawat kang Ginoo JesuCristo.
<b><u>Ang sineng  <i>JESUS</i></u></b>
Nagakinahanglan ka ba ug mga ebidensiya mahitungod kay Jesus? Tan-awa kining pelikula mahitungod sa kinabuhi ni Jesus.
<b><u>Ang Balaang Espiritu nga Libreta</u></b>
Unsa man nga mga butang ang mahitabo kanimo human nimo dawaton si Jesu Cristo? Diskubriha ang paagi kung unsaon nimo makaplagan ang kinabuhi nga puno sa Balaang Espiritu ug imong   ma-ekspiryensiyahan. 
<lbl>1.</lbl> Ang Dios <b>NAHIGUGMA</b> kanimo ug siya adunay maanindot nga <b>PLANO</b> alang sa imong kinabuhi.
<b>Ang Gugma Sa Dios</b> 
"Kay gihigugma sa Dios ang kalibutan sa pagkaagi nga iyang gihatag ang iyang bugtong nga Anak, aron bisan kinsa nga mosalig Kaniya, dili mawala kondili may kinabuhing dayon." <b><lbl>(Juan 3:16)</lbl></b>
<b>Ang Plano Sa Dios</b> 
(Uban ni Cristo nga nagsulti) "Ako mianhi aron sila makabaton ng kinabuhi, ug sa pagkabaton niini, sa madagayaon gayud" (aron mapuno ug mahimong mahinungdanon). <b><lbl>(Juan 10:10)</lbl></b> 
<i>Ngano man nga kasagaran sa mga tawo karon wala makasinati niining kinabuhi nga madagayaon?</i>
<lbl>2.</lbl> Ang tawo <b>MAKASASALA</b> ug <b>NAHIMULAG</b> sa Dios busa, tungod niini,dili siya makahibalo ni makasinata sa gugma ug plano sa Dios alang sa iyang kinabuhi.
<b>Ang Tawo Makasasala</b> 
"Saglit nakasala man ang tanan ug nawad-an sa himaya sa Dios."<b><lbl>(Taga Roma 3:23)</lbl></b>
Ang tawo gibuhat aron makig-ambit sa Dios. Apan tungod sa iyang kinaugalingong pagsupak sa Dios, nabugto ang ilang maayong pakigdait. Kining kinaugalingong pagsupak nga gikiniya sa aktibong pagrebelde o hilom nga pagkaindeperente sa tawo batok sa Dios mao'y ilhanan sa sala sa kinabuhi sa tawo sumala sa Biblia.
<b>Ang Tawo Nahimulag</b> 
"Ang bayad sa sala mao ang kamatayon" (espirituhanong pagkahimulag sa Dios). <b><lbl>(Taga Roma 6:23)</lbl></b>
Ang Dios balaan ug ang tawo makasasala. Usa ka dakung bung-aw nag-ulang sa duha. Ang tawo nagasulay sa tawhanong pagpanglimbasog sa pagkabot sa Dios ug pagbaton sa kinabuhing madagayaon pinaagi sa maayong kinabuhi, pamatasan, filisofiya, ug reliiyon.
Ang ikatulong lagda makahatag kanato sa bugtong tubag niini nga problema.
Ang Dios balaan ug ang tawo makasasala. Usa ka dakung bung-aw nag-ulang sa duha. Ang tawo nagasulay sa tawhanong pagpanglimbasog sa pagkabot sa Dios ug pagbaton sa kinabuhing madagayaon pinaagi sa maayong kinabuhi, pamatasan, filosofiya, ug reliiyon.
Ang ikatulong lagda makhatag kanato sa bugtong tubag niini nga problema... 
<lbl>3.</lbl> Si Cristo Jesus <b>LAMANG</b> ang bugtong gihatag sa Dios alang sa kapsayloan sa atong   mga sala pinaagi ni Jesus, imong mahibaloan ug masinati ang gugma ug plano sa Dios kanimo.
<b>Siya Nagpakamatay Puli Kanato</b> 
"Apan ang Dios nagapadayag sa Iyang gugma kanato pinaagi niini nga bisan sa mga makasasala pa kita, si Cristo namatay alang kanato."<b><lbl>(Taga Roma 5:8)</lbl></b>.
<b>Nabanhaw Siya Gikan Sa Mga Minatay</b>
"Si Jesus namatay alang sa atong sala, sumalo sa kasulatan. Siya gilubong. Siya nabanhaw sa ikatulo ka adlaw ug nagpakita Siya ngadto kang Pedro, unya ngadto sa napulo ug duha. Unya mipakita Siya ngadto sa kapin sa lima ka gatus ka mga igsoon."<b><lbl>(I Corinto 15:3-6)</lbl></b>
<b>Si Jesus Mao Lamang Ang Dalan</b> 
"Si Jesus miingon kaniya 'Ako mao ang dalan ug ang kamatuoran ug ang kinabuhi, wala'y bisan kinsa nga makadto sa Amahan gawas kon pinaagi Kanako."<b><lbl>(Juan 14:6).</lbl><b>
Ang Dios nagbutang ug taytayan sa bungaw nga nagbulag kanato gikan Kaniya pinaagi sa Iyang pagpadala sa Iyang bugtong Anak, nga si Jesus, nga nagpakamatay puli kanato.
Dili igo ang pagkahibal lamang niining tulo ka mga lagda...
<lbl>4.</lbl> Ang matag usa kanato kinahanglan nga  <b>MODAWAT</b> kang Cristo ingon nga ginoo ug manluluwas; sa diha nga atong buhaton kini, atong mahabaluan ug masinati ang gugma sa Dios ug plano niya alang sa kinabuhi.
<b>Kinahanglan Atong Dawaton Si Jesus</b> 
"Apan sa tanang modawat Kaniya, sa tanang mitoo sa Iyang ngalan, kanila naghatag Siya'y gahum sa pagkahimog mga anak sa Dios."<b><lbl>(Juan 1:12)</lbl></b>
<b>Atong Madawat Si Jesus Pinaagi sa Pagtoo</b> 
"Kay tungod sa grasya kamo nangaluwas pinaagi sa pagtoo ug dili sa inyong kaugalingong kahimuan, kini hatag sa Dios, dili tungod sa binuhataan aron wala'y bisan kinsa nga magpasigarbo."<b><lbl>(Efreso 2:8-9)</lbl></b>
<b>Atong Madawat Si Jesus Pinaagi Sa Personal Na Pagdapit</b>
(Si Cristo nag-ingon), "Tan-awa, nagatindog ako sa pultahan ug nagatultok; kon may magpatalinghung sa akong tingog ug moabli sa pultahan kaniya mosulod Ako.." <b><lbl>(Pinadayag 3:20)</lbl></b>
Ang pagdawat kang Cristo naglabut sa pagtalikod sa kaugalingon ug pagduol ngadto sa Dios. Kini nagpasabut nga saligan nato si Cristo sa pagsulod sa atong kinabuhi ug sa pagpasaylo sa atong mga sala, ug sa paghimo kanatong katawhan sumala sa Iyang kabubut-on. Dili igo ang pag-uyon sa tanan niyang gi-angkon sa hunahuna lamang. Dili esab igo ang kasinati-ang emosyonal.
Kining duha ka mga sirkulo naghulagway sa duha ka matang sa kinabuhi.
<b>KINABUHING KINAUGALINGON (KINABUHI NGA GIGAMHAN SA KAUGALINGON)</b>
<b>AKO, kaugalingon nga mao'y naghari sa trono sa kinabuhi. 
</b>
<b>Si Cristo wala'y labut sa iyang kinabuhi. 
</b>
<b>Mga interes nga gigamhan sa kaugalingon, miresulta sa kagubot ug kapakyasan.</b>
<b>KINABUHING CRISTOHANON (KINABUHING GIHARI-AN NI CRISTO)</b>

<b>Ako, kaugalingon gipaubos. 
</b>
<b>Si Cristo mao'y nagagahum ug nagalingkod sa trono.</b> 

<b>Mga interes nga gigamhan sa dili masayop nga Dios nahimong haum ug uyon sa
plano sa Dios.</b>
Hain niining duha ang naghulagway sa imong kinabuhi? 
Hain niining duha ang gusto nimong maghulagway sa imong kinabuhi? <i>Ang mosunod magpahayag unsaon sa pagdawat mo kang Cristo.</i>
<b>Imong madawat si Cristo karon dayon pinaagi sa pag-ampo nga may pagtoo.</b> 
(Ang pag-ampo mao ang pagpakigsulti sa Dios) 
Ang Dios nasaud sa imong kasingkasing, ug wala Siya mag-apas sa imong mga pulong, kondili sa pakamatinod-anon  sa imong kasingkasing. Kining mosunod mao'y usa ka sugyot nga may pagtoo.
<i>"Ginoong Jesus, gikinahanglan ko Ikaw. Ako karon nag-abli sa pultahan sa akong kinabuhi ug dawaton ko ikaw nga akong Manluluwas ug Ginoo. Salamat sa Imong pagpasaylo sa akong mga sala. Gamhi ang trono sa akong kinabuhi. Ilimoa ako sumala sa Imong kabubut-on. Amen." </i>
Kining pag-ampo mao ba ang tinguha sa imong kasingkasing karon?
Kong ugaling mao, sunda kini ingon nga imong pag-ampo sa pagdapit kang Jesu-Cristo karon dayon, ug si Cristo mosulod gayud sa imong kinabuhi sumala sa Iyang pasalig o saad.
<u><i>Karon nga imo nang gidawat si Kristo...</i></u>
Ang Biblia nagpahayag nga adunay tulo ka matang sa mga tawo. 
<b><lbl>1.</lbl></b>  <b>Ang Natural Nga Tawo</b> (wala pa nakadawat ni Cristo sa iyang kinabuhi) 
"...Apan ang tawo nga walay Espiritu dili makadawat sa mga butang nga gikan sa Espiritu sa Dios, kay alang kaniya kini binoang ug siya dili makasabot tungod kay kini kinahanglan pagatugkaron sa espirituhanong paagi." <b><lbl>(1 Corinto 2:14 NCV)</lbl></b>.
<b><lbl>2.</lbl></b>  <b>Ang Espirituhanon nga Tawo</b> (ang tawo nga gibut-an ug gigamhan sa Espiritu Santo) 
"Ang tawong espirituhanon makahukom sa bili sa tanang mga butang, apan dili siya ilalom sa paghukom kang bisan kinsa" <b><lbl>(1 Corinto 2:15)</lbl></b> .
<b><lbl>3.</lbl>>/b>  <b>Ang Kalibutanon nga Tawo</b> (Ang tawo nga midawat kang Cristo, apan nagkinabuhi nga wala'y kadaugan tungod kay siya nagsalig sa iyang kaugalingon nga panlimbasug pagpuyo sa Cristohanong pagkinabuhi). 
"Mga igsuon, dili ako makasutli kaninyo ingon nga espirituhanon, kondili ingon nga tawong kalibotanon, ingon nga mga bata diha kang Cristo. Gihatagan ko kamog gatas, dili gahi nga kalan-on, kay dili pa man kamo andam niini. Bisan ngani karon, kamo dili pa man andam. Kamo kalibotanon pa gihapon. Kay samtang anaa pa kaninyo ang kasina ug panagbingkil, dili ba kamo kalibotanon? Wala ba kamo maggawi ingon nga mga tawo nga lawasnon?" <b><lbl>(1 Corinto 3:1-3 NCV)</lbl></b>. 
<b><lbl>1.</lbl></b> <b>Ang Dios nagsangkap kanato sa madagayaon ug mabungahon nga Cristohanong kinabuhi</b>
* "Ang kawatan motungha lamang aron sa pagpangawat ug pagpatay ug pagguba; ako mianhi aron sila makabaton ug kinabuhi, kinabuhi nga madagayaon." <b><lbl>(Juan 10:10)</lbl></b>. 
* "Ako ang bagon, kamo ang mga sanga, Kon ang usa ka tawo magpabilin kanako ug ako kaniya, siya mamungag daghan; wala kamoy mahimo kon wala ako." <b><lbl>(Juan 15:5)</lbl></b>. 
* "Apan ang bunga sa Espiritu mao ang gugma, kalipay, kalinaw, pagkamapuanguron, pagkaayo, pagkamatinumanon, kaaghop ug pagpugong sa kaugalingon. Kining mga butanga wala mahisupak sa bisan unsang balaod." <b><lbl>(Galacia 5:22, 23 NCV)</lbl></b>. 
* "Apan makadawat kamog gahom sa diha nga ang Balaang Espiritu mokunsad kaninyo; ug mahimo kamo nga akong mga saksi sa Jerusalem, sa tibuok Judea ug sa Samaria, ug ngadto sa kinatumyan sa yuta." <b><lbl>(Mga Buhat 1:8 NCV)</lbl></b>.
<b>Ang Espirituhanon nga Tawo</b> - Ang mga kinaiya nga mosangput tungod sa pagsalig sa Dios:
Ang ang-ang diin kini nga kinaiya mapadayag diha sa kinabuhi nagadepende sa kalapad diin ang Cristohanon nagasalig sa Ginoo sa matag gutlo sa iyang kinabuhi ug sa iyang pagkahamtong diha kang Cristo. Ang usa nga nagasugod pa lang sa pagsabot sa ministeryo sa Balaang Espiritu dili angay mawad-an ug kadasig kung siya dili sama ka mabungahon sa mas hamtong nga mga Cristohanon nga nahibalo na ug nakasinati  niini nga kamatuoran sa dugay na nga panahon. 
<i>Ngano man nga ang kadaghanan sa mga Cristohanon wala makasinati sa madagayaong kinabuhi?</i>
<b><lbl>2.</lbl></b> <b>Ang kalibutanon nga mga Cristohanon dili makasinati sa madagayaon ug mabungahon nga Cristohanong kinabuhi.</b>
Ang kalibutanon nga tawo nagsalig sa iyang kaugalingong panlimbasug sa pagkinabuhi sa Cristohanong kinabuhi: 
A. Siya wala masayud, o nahikalimot, sa gugma, pasaylo ug gahum sa Dios (<lbl>Roma 5:8-10</lbl>; <lbl>Heb. 10:1-25</lbl>; <lbl>1 Juan 1</lbl>; <lbl>2:1-3</lbl>; <lbl>2 Pedro 1:9</lbl>; <lbl>Buhat 1:8</lbl>). 
B. Dili makanunayon ang iyang espirituhanong kasinatian, usahay taas, usahay ubos. 
C. Dili siya makasabut sa iyang kaugalingon - buot niyang buhaton ang matarung, apan dili kini niya mahimo. 
D. Napakyas siya sa pagdawat sa gahum sa Balaang Espiritu sa pagkinabuhi sa Espirituhanon nga kinabuhi (<lbl>1 Corinto 3:1-3</lbl>; <lbl>Roma 7:15-24</lbl>; <lbl>8:7</lbl>; <lbl>Galacia 5:16-18</lbl>)
<b>Ang Kalibutanon nga tawo</b> - Pipila o tanan sa mosunod nga mga kinaiya nagpaila sa Cristohanon nga walay hingpit nga pagsalig sa Dios: 
(Ang tawo nga mopaila nga siya Cristohanon apan nagpadayon sa pagpaksala angay moila nga dili tingali siya Cristohanon, sumala sa <lbl>1 Juan 2:3</lbl>, <lbl>3:6,9</lbl>; <lbl>Efeso 5:5</lbl>). 

<i>Ang ikatulong kamatuoran naghatag kanato sa kasulbaran sa suliran...</i>
<b><lbl>3.</lbl></b> <b>Si Jesus misaad sa madagayaon ug mabu-ngahon nga kinabuhi ingon nga resulta sa pagkapuno (gibut-an ug gigamhan) sa balaang espiritu.</b>
Ang kinabuhi nga napuno sa Balaang Espiritu mao ang kinabuhi nga gibut-an ni Cristo, nga niini si Cristo nagkinabuhi diha sa Iyang kinabuhi ug pinaagi kanato sa gahum sa Balaang Espiritu (<lbl>Juan 15</lbl>). 
A. Ang tawo mahimong Cristohanon pinaagi sa ministeryo sa Balaang Espiritu sumala sa <lbl>Juan 3:1-8</lbl>. Gikan sa panahon sa espirituhanong pagka himugso, ang Cristohanon gipuy-an na sa Balaang Espiritu sa tanang panahon (<lbl>Juan 1:12</lbl>; <lbl>Col. 2:9,10</lbl>; <lbl>Juan 14:16,17</lbl>). <b>Bisan tuod ang tanang Cristohanon gipuy-an na sa Balaang Espiritu dili ang tanang mga Cristohanon napuno (gibut-an ug gigamhan) sa Balaang Espiritu.</b> 
B. Ang Balaang Espiritu mao ang tinubdan sa madagayaon nga kinabuhi (<lbl>Juan 7:37-39</lbl>). 
C. Ang Balaang Espiritu mianhi aron sa paghimaya kang Cristo (<lbl>Juan 16:1-15</lbl>). Kung ang usa ka tawo napuno sa Balaang Espiritu siya magahimaya usab kang Cristo. 
D. Sa Iyang katapusan nga sugo sa wala pa Siya mokayab, si Cristo nagsaad ug gahum sa Balaang Espiritu aron paghimo kanato nga mga saksi alang Kaniya (<lbl>Buhat 1:1-9</lbl>). 
<i>Sa unsang paagi man diay, nga ang tawo mapuno sa Balaang Espiritu?</i> 
<b><lbl>4.</lbl></b> Mapuno kita (gibut-an ug gigamhan) sa bala-ang espiritu pinaagi sa pagtoo; unya atong masinati ang madagayaon ug mabungahon nga kinabuhi nga gisaad ni Cristo sa matag Cristohanon. 
Maangkon mo ang pagkapuno sa Balaang Espiritu karon dayon kung ikaw: 
A. Sa matinuoron, magatinguha nga pagabut-an ug paga-gamhan sa Balaang Espiritu (<lbl>Mateo 5:6</lbl>; <lbl>Juan 7:37-39</lbl>). 
B. Itugyan ang paggahum sa imong kinabuhi kang Cristo sumala sa sugo sa Dios (<lbl>Rom. 12:1-2</lbl>). 
C. Isugod ang imong mga sala.

Pinaagi sa <b>pagtoo</b> pasalamati ang Dios sa Iyang pagpasaylo sa tanan nimong mga sala - kaniadto, karon ug sa umalabot -- tungod kay si Cristo nagpakamatay alang kanimo (<lbl>Col. 2:13-15</lbl>; <lbl>1 Juan 1; 2:1-3</lbl>; <lbl>Heb. 10:1-17</lbl>).
D. Pinaagi sa <b>pagtoo</b>, angkona ang pagkapuno sa Balaang Espiritu, sumala sa: 
1. <b>Iyang Sugo</b> - Pagpapuno sa Balaang Espiritu. "Ayaw kamo paghubog sa bino, nga maoy maghatod sa pagkamapatuyangon" (<b><lbl>Efeso 5:18 NCV</lbl></b>). 
2. <b>Iyang Saad</b> - Motubag Siya kanunay sa diha nga kita mag-ampo sumala sa Iyang kabubuton. "Mao kini ang kasigurohan nga atong batonan sa pagduol ngadto sa Dios: nga kon kita mangayo ug bisan unsa sumala sa iyang kabubut-on, magpatalinghog kanatobisan unsa nga atong pangayoon-atong hibaloan nga makabaton kita sa atong gipangayo kaniya." (<b><lbl>1 Juan 5:14, 15 NCV</lbl></b>). 
<i>Ang pagtoo ikapahayag pinaagi sa pag-ampo...</i> 








1







